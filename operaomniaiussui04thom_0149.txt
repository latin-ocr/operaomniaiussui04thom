⁸ Cf. num. n.

'¹ Vide Capreol-
{gap- proxime ci-

 

QUAESTIO XII, ARTICULUS VIII

XII. Circa tertiam consequentiam *, dubium ex propriis
ipsius divinae cognoscibilitatis occurrit. Primo, ex Aureolo
et Gottifredo ⁴⁶, directe contra consequentiam, sic. Cogno·
scere omnia in Deo habet latitudinem: ergo non infert
comprehendere Deum, quod stat in indivisibili. Conse-

7 quentia nota. Et antecedens probatur. Cognoscere omnia

in Deo contingit dupliciter: et habendo cognitionem infi-
nitam extensive; et habendo cognitionem infinitam inten-
sive; quae sola est comprehensio, quia perfectio cognitionis
penes intensionem attenditur, per se loquendo. Ergo con-
tingit cognoscere omnia in Deo clare, et magis clare, et
infinite clare, quod est comprehendere. Habet igitur visio
omnium in Deo latitudinem. — Et confirmatur. Omnia alia
a Deo, si ponerentur, non adaequarent in essendo Dei in-
finitum esse: ergo, si omnia ponantur cognosci, non adae-
quant eius cognoscibilitatem. Ergo non sequitur compre-
hensio ex cognitione omnium.

XIII. Scotus quoque ubi supra *, dupliciter contra hoc
arguit. Primo, sic. Si A insunt B et C ordine quodam, ita
quod B sit tota ratio quare inest C, si videns B non com-

rehendit A, ergo multo minus videns C comprehendit A.
·{¹e'r'n'plnm de subiecto et de duabus passionibus, quarum
una inest mediante alia: si videns primam non compre-
hendit subiectum, ergo nec videns secundam. Sed Deo
inest infinitas intensiva, et in eo sunt-omnia, et infinitas
intensiva est ratio quare in eo sunt omnia: et ad videre
infinitatem intensivam non sequitur comprehensio Dei, ut
patet: ergo nec ad videre omnia in Deo sequitur Dei com-
prehensio.

Secundo, sic. Cognoscens unum effectum in Verbo, non
comprehendit illum effectum, nec Verbum ut est illius
causa. Ergo, quotcumque effectus cognoscat, non compre-
hendet ullum eorum, nec Verbum ut est causa alicuius
eorum. Ergo cognoscens omnes, non comprehendit nec eos
nec Deum.

XIV. Ad evidentiam horum, scito quod videre omnia
est non solum videre quot, sed quantum potest divina
virtus. Quoniam ibi est non* solum extensio secundum nu-
merum, sed intensio secundum perfectionem: quoniam Deus
non solum potest, quocumque facto, facere aliud; sed,
quocumque facto, potest semper facere perfectius. Unde,
quamvis impossibile sit omnia fieri, sive in esse sive in co-
gnosci, haec tamen conditionalis est vera, quod si fierent,
fieret adaequatus effectus divinae potentiae: et similiter, si
cognoscerentur, cognosceretur adaequatus effectus eiusdem.
Constat autem quod, cognito adaequato effectu alicuius vir·
tutis, ipsam virtutem comprehendere facile est. Quod si sic
accidit ex cognitione omnium in se, multo magis cognitio
omnium in causa praesupponit comprehensionem ipsius
causae. Quoniam tanta praesupponitur cognitio, quanta est
vis causandi: alioquin, ex causae notitia, effectus adaequa-
tus, idest universalitas possibilium, nesciretur.

XV. His autem praelibatis, ad primum ὓ, negatur an-
tecedens. Probatio autem assumit aut supponit unum fal-
sum, quod possit in Deo sciri quot, absque eo quod sciatur
quantum potest. Hoc enim monstratum est* esse falsum.
Videre igitur omnia in Deo, et Deum infinite, mutuo se
consequuntur.

Ad confirmationem potest dici dupliciter. Primo, negando
consequentiam ultimam: quia, licet ex cognitione omniurn
non sequatur comprehensio, sequitur tamen ex cognitione
omnium in Deo, seu causa; et de hac est sermo, non de
illa. - Videtur quoque mihi quod possit dici secundo, quod
omnia adaequare divinum esse aut cognosci, potest du-
pliciter intelligi. Uno modo, quod aequalis sit entitas aut

131

cognoscibilitas Dei et illorum: et hoc modo non adaequa-
rent. Alio modo, quod cognoscibilitas Dei, seu divinae vir-
tutis ut sic, non esset maioris cognoscibilitatis‚ quam eius
quam repraesentarent omnia; sicut dicimus quod intelli-
gere est effectus adaequatus animae intellectivae, et tamen
non est aequalis entitatis nec cognoscibilitatis primo modo,
sed secundo. Et hoc modo omnia adaequarent divinum
esse et divinam cognoscibilitatem. - Verum, ut dictum est ⁴⁹,
contradictionem implicat omnia fieri, sive in esse sive in
cognosci: semper enim, quocumque facto, potest aliud
atque perfectius facere, et quocumque revelato, potest aliud
revelare, inexhauribilis quippe est, divina virtus.

XVI. Ad primum Scoti * dicitur, quod maior est vera,
servato eodem modo essendi in, non autem variato. In his
enim quae formaliter alicui insunt ordine quodam etc.,
propositio illa est vera: et propterea tenet in exemplo ad-
ducto. In his autem quorum primum inest formaliter, et
secundum causaliter, vera non est. Quoniam, sicut a priori
visio causae infert visionem formaliter existentium in ea,
non autem omnium contentorum virtualiter in illa (quo-
niam illa manifeste in ea apparent, haec autem latent in
virtute); ita, e converso, visio omnium virtualiter contento-
rum in causa, infert a posteriori comprehensionem causae,
visio autem formaliter inexistentium, infert visionem tan-
tum ipsius causae; quia illa sunt de ordine latentium, ista
vero manifestorum in causa. Et propterea, quando Β inest
formaliter A causae, et C inest virtualiter, stat quod visio B
non inferat comprehensionem A, et tamen visio C infert
illam. Sic autem est in proposito. Quoniam infinitas inten-
siva est in Deo formaliter; omnia autem suntin e0, non
formaliter, sed virtualiter: et consequenter illa patet, viso
Deo,-et e contra; ista autern, quia latenter insunt, iuxta
modum visionis Dei videntur. Et propterea visio istorum
omnium in causa, utpote de ordine occultorum, praesup-
ponit comprehensionem eius: non autem visio infinitatis. —
Variato igitur modo essendi in, falsa est illa maior. Hic
autem constat variari. Ergo.

Ad secundum vero eiusdem dicitur, quod comprehen-
dere aliquem effectum potest intelligi dupliciter. Uno modo,
quod cognoscatur ipsum secundum omnia, etiam possibilia
per potentiam in eo existentem. Alio modo, quod cogno-
scatur ipsum secundum omnia, etiam possibilia quomodo-
libet, sive per potentiam in se, sive in alio. Si primo modo
sumitur comprehendere, nego quod videns lapidem in
Verbo, non comprehendat ipsum. Dico enim quod' anima
Christi videt in Verbo omnem creaturam, et quidquid est
in potentia eius: et consequenter comprehendit omne crea-
tum, primo modo. Et eadem ratione comprehendit Ver-
bum ut est illius ut sic causa. Cuius signum est, quod
ad comprehendendum hoc non exigitur quod perfectius
videat Verbum. Nec hoc est comprehendere Deum, nisi
secundum quid: quod non inconvenit. — Si autem sumatur
comprehendere secundo modo, sic negatur ultima conse-
quentia. Quoniam aliquis et aliqui {effectus quotcumque
non sunt adaequatum obiectum divinae potentiae: omne
autem possibile est eius obiectum adaequatum, et effectus
adaequatus. Et propterea non' est idem iudicium de uno
aut aliquibus, et omnibus; sicut nec de inadaequato et
adaequato effectu. Peccat ergo argumentum, ab inaequali
ad aequale arguenS. Cognoscere enim inaequalem effectum
in causa quamvis non praeexigat comprehensionem illius,
cognoscere tamen aequalem praeexigit.

Multa alia argumenta in hac materia habes in Capreolo,
in 111, dist. xxv, qu. 11, et in IV, dist. xmx, qu. vl. Vide ibi:
haec enim loco huic opportuna visa sunt.

⁶ Num. xJV.

· Cf. num.x111.

