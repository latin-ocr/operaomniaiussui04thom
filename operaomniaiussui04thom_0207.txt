 

QUAESTIO xlv,

rerum natura secundum seipsas, extra causas suas: ita
quod sermo praesens est d‚e coexistentia reali contingentium
in actu, ad aeternitatem. Et sic, cum dicitur omnia esse
praesentia aeternitati, sensus est: Omnia, secundum suum
esse in actu in rerum natura, sunt praesentia, idest coexi-
stunt, aeternitati.

XI. His praelibatis, adverte quod res temporales esse
praesentes aeternitati, potest intelligi dupliciter. Uno modo
sic, quod in quolibet nunc temporis sint praesentes aeter-
nitati; ita quod coexistentia cuiuslibet rei ad aeternitatem
mensuratur quolibet instanti temporis. Et hunc sensum
acceperunt, quantum videtur mihi , adversarii ex verbis
s. Thomae. Sed erraverunt: hoc enim nunquam somniavit
s. Thomas: imo manifeste implicat contradictionem. Quo-
niam coexistentia rei ad aeternitatem aequatur in duratione
mensurae eiusdem existentiae, cum non coexistat nisi se-
cundum suam actualem existentiam: sed existentia instantis
in quo cras sol oritur, non mensuratur instanti aliquo
praecedente aut sequente: ergo nec quolibet. Praeterea, si
instans semper, idest pro quolibet instanti temporis, coexi-
steret aeternitati. ergo coexisteret aliis instantibus tempo-
ris, tam-praeteritis quam futuris: et sic illud instans non
esset labens; et omnia instantia· essent unum instans, in
veritate; et plura instantia temporis eiusdem essent simul;
et praeteritum et futurum essent praesens, etc. Quae omnia
sunt manifeste impossibilia.

- ΧΠ. Alio modo potest intelligi, quod in quolibet nunc
aeternitatis sint praesentes aeternitati; ita quod coexisten-

. tia cuiuslibet rei ad aeternitatem salvetur in quolibet nunc

aetenatatis. Et hic sensus est verus, et intentus a divo
Thomu.

Verus quidem: quia, curn aeternitas non habeat nisi
unum nunc, quod aequatur ipsi aeternitati et excedit omne
tempus; necesse est quod omne instans nostri temporis, et
quidquid in illo est aut fit, salvetur in nunc aeternitatis,
et mensuretur ab illo, non ut a mensura adaequata, sed
excessiva. —— Unde, ut clarius evadas laqueos, a rebus ad pro-
positiones, et a propositionibus ad res procedendo, istae
propositiones, omnia quae fiunt in tempore, sunt prae-
sentia aeternitati, vel sunt praesentia -Deo ab aeterno, vel
sunt semper praesentia Deo, et similes, distinguendae sunt.
Quia ly sunt aut consignificat nunc temporis, aut nunc ae-
ternitatis. Et similiter ly ab aeterno, aut ly semper, aut
tenetur syncategorematice, idest quod distribuat pro omni
temporis differentia: aut categorematice, idest quod im-
portet sempiternitatem perfectam, quae importatur in aeter-
nitate et ipsius nunc. Et primo modo sunt falsae, secundo
autem verae. Verum quippe est et indubitatum, primum
intans huius horae esse in nunc aeternitatis} et similiter
verum eet ultimum instans istius horae, non in hoc nunc
temporis quod est principium huius horae, sed in nunc
aeternitatis eodem esse; pro alio tamen instanti temporis,
ut de se patet. Et propterea non inconvenit duo contradi-
ctoria secundum nunc temporis, esse in eodem nunc aeter-
nitatis, etc. ·

Quod autem hic sensus sit intentus in littera, ex duobus
patet. Primo ex eo quod sic omnia dicta verificantur et
consonant. Cum enim nunc, sive temporis sive aeternitatis,
non possit distingui in praesens, praeteritum et futurum,
sed praesens tanturn est; demonstrando in actu signato
nunc aeternitatis, verum est dicere omnia aeternitati esse
praesentia; ut patet dicendo, omnia in nunc aeternitatis
sunt praesentia aeternitati. Et similiter, *consignificando in
actu exercito nunc aeternitatis, verissimum est dicere, omnia
sunt praesentia aeternitati. Sed fallitur imaginatio, dum
respicit ly sunt, et ex consuetudine nostra putat consigni-
ficare oportere nunc temporis. - Secundo ex eo quod sic
optime redditur ratio quaesiti et intenti in littera. Ex hoc
namque quod omnium existentiae temporales, secundum
nunc aeternitatis sumptae, sunt praesentes aeternitati, optime
ac directe sequitur quod illi visioni quae aeternitate men-
suratur, omnia secundum suas existentias simul, simultate
instantanea aeternitatis, sunt praesentia. Ac per hoc, visio
illa, quia terminatur ad res praesentes, certa ac infallibilis
est, sicut et nostra. - Et confirmatur. Quia, quemadmodum

ARTlcULUs xm 189

ad hoc quod aliquid sit praesens visioni nostrae corporali,
nihil aliud exigitur nisi quod illud visibile sit et adsit pro
mensura durationis qua mensuratur et est ipsa visio; ita
ad hoc quod aliquid sit praesens secundum se divino con-
spectui, exigitur quod sit et adsit secundum illam dura-
tionis mensuram qua mensuratur visio divina. Haec autern
est aeternitas. Ergo sat est quod sint, secundum aeternita-
tem sumpta, praesentia, et non praeterita aut futura; quam-
vis, secundum tempus sumpta, sint futura.

XlIl. Unde patet responsio ad omnes obiectiones con-
tra illam propositionem, omnia sunt praesentia Deo ab
aeterno *. Omnes enim laborant in aequivoco, accipientes
res ut suntin tempore vel instantibus: cum tamen hic sit
sermo de temporalibus, et ipso tempore et eius instantibus,
ut sunt seu utuntur aeternitate.

Et per haec eadem patet responsio ad argumenta quae
afferuntur a Capreolo, in xxxvr distinctione Primi *, ex
Aureolo.

XIV. Ad obiectiones autem secundo loco *, contra ap-
plicationem rationis ad propositum, respondetur.

Et ad primam, cum dicitur, sessio mea crastina, ut su-
tura, aut scitur certe, aut non, respondetur distinguendo,
quod ista sessio futura, ut futura, non habet esse nisi in
suis causis: ad causas autern suas potest dupliciter com-
parari; uno modo, ut indeterminatas ad producendam cra-
stinam sessio'nem meam, vel eius* negationem; alio modo,
ut determinatas ad illius productionem magis quam oppo-
siti, vel cum exclusione oppositi. Futura primo modo non
sumuntur ut futura, sed ut futura penitus contingentia. Fu-
tura autem secundo modo sumuntur quidem ut futura,
sed declinant a contingentia, secundum quod determinatio
causarum ad alteram partem, magis vel minus vel totaliter
exigit. Futura igitur contingentia, ut futura ex causis inde-
terminatis, non sunt scibilia, ut in littera dicitur, nec a Deo
nec a quocumque: quia non sunt entia, nec in actu nec
in potentia, magis ipsa quam opposita. Ex causis autem
determinatis, sunt cognoscibilia, iuxta determinationem cau-
sa'rum. — Et cum dicitur, ergo Deus aliter novit facta quam
fienda, simpliciter negatur consequentia: quia ly aliter, in
auctoritate Augustini, dicit modum cognoscendi ex parte
cognoscentis, qui in Deo non variatur. Ad probationem
autem superfluum est respondere, adeo puerilis videtur.
Dicit enim, cognoscit autem sessionem certitudinaliter
Deus, cum illa fuerit actu. Quis enim ignorat Deo nullam
accedere cognitionem? Unde debet dicere, et tamen cogno-
scit illam certitudinaliter secundum eius actualem existen-
tiam. Sed hoc non probat consequentiam. Aliud est enim,
quod aliter se habeant res ut factae quarn ut fiendae, ad
Dei cognitionem: et aliud, quod aliter Deus novit facta
quam fienda. Illud enirn est verum, in materia contingenti
loquendo: hoc autem est falsum. Illud significat quod res
aliam dispositionem habet ut facta, et aliam ut fienda: quia,
ut facta, induit necessitatem quandam, ut fienda non. Et
sic, ut facta, est scibilis certe: ut fienda, non. Et rursus, ut
facta, potest certum intuitum Dei terminare: ut fienda, non.

Ad secundam dicitur, quod aliud est scientiam Dei ca-
pere certitudinem ex sessione Socratis: et aliud est sessio-
nem Socratis non esse capacem ut sit terminus certae Dei
notitiae, nisi secundum quod est in se certa. Primum enirn
inconvenit, secundum autem est necessarium: primurn non
habetur ex littera, sed secundum. Quare conceditur tota
ratio, utpote nihil contra nos dicens, sed supponens falsum:
scilicet quod ex hac positione habeatur quod scientia Dei
capiat certitudinem ab alio obiecto quam substantia sua.
Deberet enim supponere quod exigit certitudinem etiam
in alio obiecto, seu termino scientiae suae, non solum in
substantia sua: hoc enim hinc habetur, et non quod capit
certitudinem ab alio.

Ad tertiam dicitur, quod dupliciter deficit. Primo, quia
cognitio angeli qua cognoscit temporalia, non mensuratur
aevo: et ideo ratio nihil infert. Secundo, quia repraesen-
tatio singularium temporalium per principium cognitionis
angelicae, scilicet speciei intelligibilis, non mensuratur aevo,
sed de novo advenit. Et ideo impossibile est quod futura
contingentia naturaliter sciant angeli, ut inferius * patebit.

· Cf. numnnn.

' Art. 2.

⁸ Cf. num. rx.

' Qu. nvn, art.3.

