 

QUAESTIO ΙΙ, ARTICULUS I

VI. In responsione ad secundum, adverte quod contra
secundam responsionem ibi datam satis moleste quidam
instant, quasi roborando argumentum, sie. Excedens omne
cogitabile non est, per tuam responsionem: ergo non est
excellens omne cogitabile, quod est oppositum quid no-
minis ipsius Dei. Probatur consequentia: quia non excedit
cogitabile existens; et si ipsum esset, cogitaretur maius quam
cogitatum non esset.

vn. Sed haec obiectio non est alia ab obiectione facta
in littera: et ideo eadem responsione solvitur, distinguendo
consequens, quod excedere omne cogitabile contingit du-
pliciter: uno modo, quod excellat in rerum natura ,· alio
modo, secundum esse cogitatum. Et intendo, non quod esse
in rerum natura aut obiective, sit ratio excessus: sed utimur
eis in proposito, ut conditione rerum cogitatarum. Verbi
gratia, conditiones perfecti oratoris cogitatae possunt exce-
dere omnem oratorem dupliciter: uno modo , quod ille
excessus sitin rerum natura; alio modo, quod sit in esse
obiectivo. Primo modo, oporteret. ponere oratorem perfe-
ctum existere: secundo modo non, sed sufficit ipsum habere
esse obiectivum. Rationem autem excedendi attendi dicimus
porreenobilitatem conditionum cogitatarum in se.

In proposito ergo dicitur, quod ex illo antecedente ‚
excedens omne cogitabile non est, optime sequitur, ergo
non est excedens in rerum natura omne cogitabile: imo
non est sic excedens formicam, aut quodcumque minimum
existens. Sed non valet, ergo non est excedens in se, se-
cuudum esse obiectivum, omne cogitabile: imo sic excedit
omne cogitabile. - Et cum dicitur maius cogitabile esset,
'si esset in rerum natura, negatur hoc. Ista enim replica
procedit aut ex ignorantia propriae vocis, dum credunt
isti quod responsio data, acceptans quid nominis assigna-
tum Dei, intendat quod, cum significatur hoc, scilicet maius
omni cogitabili, significatur aliquid plenum omni perfe-
tuone, abstrahendo ab existentia (et ideo instant: ι signifi-
cetur plenum omni perfectione, inclusa existentia in rerum
natum et sic significabitur maius »): aut ex ignorantia inter
actum signatum et exercitum. Convenimus namque in quid
nominis, et non dissentimus. Nihil excipimus in ratione
excedendi, seu in actu signato: quamvis ab existere in actu
exercite, abstrahere opus sit. Unde conceditur quod signifi-
catur et cogitatur maius omni cogitabili, curn omni perfe-
ctione, etiam existentiae in rerum natura: in actu tamen
signato. Sed a significari et cogitari ad esse non valet ar-
gumeatum. Et ideo in littera dicitur quod haec ratio nihil
concludit: quia ab adversariis non conceditur maius omni
cogitabili esse in natura rerum; licet concedatur quod maius
omni cogitabili significatur, et cogitatur esse in rerum na-
tura. Non ergo significatur maius, significatum ut existens:
sed etsi existeret, non esset maius, sed esset quod non est
mai ιη cogitatione.

Exemplum simile in speciali habetur‚' si fingamus latere
nos nobilissimum animalium esse, et vellemus probare il-
lud esse ex terminis, scilicet: nobilissimum animalium est,
quia si non est, ergo non est nobilissimum animalium.
Hic enim manifestius liquet quod ratio excessus est no-
bilitas rei significatae in se, conditiones vero excedentis
sunt esse obiectivum et esse in rerum natura: et qualiter
argumentum non valeat, ut patet exercenti.

VIII. Logice autem his molestiis unico verbo silentium
impones, dicens quod maius omni cogitabili importare
existentiam in rerum natura, contingit dupliciter, scilicet
in actu exercito, vel signato: et quod secundo modo con-
ceditur in proposito, primo modo non. Et quod si primo
modo acceptaretur, sine dubio illa esset per se nota, maius
omni cogitabili, est, sicut ista, quod est, est. — Ratio autem
quare non clauditur existere in actu exercito, sed ut con-

29

ceptum tantum, est quia nominibus res significantur ut
conceptae, verbis autem ut exercitae. Unde ista enuntiatio,
existentia non est, non implicat contradictoria: ista autem,
quod existit, non est, implicat contradictoria.

IX. In responsrone ad tertium, advertendum quod, dum
littera respondendo concedit veritatem esse in communi
esse perse notum, consequentiam factam arguendo acce-
ptare videtur, illam scilicet, nulla veritas est, ergo ve-
rum est nullam veritatem esse. Scotus tamen, in Primo,
dist. 11, qu. 11, in responsione ad 3, reprehendit hanc conse-
quentiam, dicens eam peccare fallacia consequentis, a plu-
ribus causis veritatis ad unam illarum. Tum quia, licet
valeat, nulla veritas est, ergo non est verum aliquam ve-
ritatem esse ‚· non tamen valet, ergo est verum nullam
veritatem esse, illa enim est negativa, ista affirmativa. Tum
quia veritas aut sumitur fundamentaliter, aut formaliter:
si nulla veritas est, neutro modo verum est illam 'essez
non fundamentaliter, quia nulla res fundans remanet; non
formaliter, quia nullus intellectus restare poneretur. Ergo
affirmativa non sequitur, sed negativa, ut dictum est.

X. Ad hoc breviter dicitur quod, cum secundum bonam
logicam, a propositione vera de inesse ad suam modalem
de vero, sit optima consequentia, et e converso, quia ve-
rum non est modus addens supra suam praeiacentem:
miror quomodo arguens huic consequentiae se opposuit.
Valet namque, Socrates currit, ergo Socratem currere
est verum: et similiter, Socrates non currit, ergo Socra-
lemnon currere est verum: et patet in omnibus. Et sic
in proposito, nulla veritas est: ergo nullam veritatem esse
est verum. — Et confirmatur: quia ista, scilicet nulla veritas
est, est quaedam enuntiatio: ergo significans verum vel fal-
sum, ex 1 Periherm.¹'¹ Sed apud eos significat verum: ergo
significat nullam veritatem esse, esse verum.

XI. Ad primam ergo obiectionem ’ἢ dicitur quod nulla
fallacia est: quia utraque illarum sequitur determinate ex
illa. Et prius sequitur ista affirmativa de modo, ergo verum
est nullam veritatem esse, quam illa negativa, ergo non
est verum aliquam veritatem esse. Quoniam prima sequitur
immediate, secunda autem mediante illa: quoniam prima
pertinet ad consistentiam ipsius propositionis in seipsa,
secunda autem ad destructionem suae contradictoriae, sci-
licet aliqua veritas est. Et rursus, licet destructio contradi-
ctoriae ipsam statim sequeretur, dicendo nulla veritas est,
ergo non aliqua veritas est: destructio tamen contradictoriae
cum modo de vero, non sequitur nisi in virtute regulae
dictae *‚ scilicet quod propositio vera de inesse aequivalet
modali de vero: ideo enim sequitur, nulla veritas est, ergo
non est verum aliquam veritatem esse, quia aequivalet ne-
gationi illius contradictoriae, scilicet non aliqua veritas est.
Et sic Scotus, negando consequentiam, concessit illam ne-
sciens, dum concessit aliam super radice illius fundatam.

Ad secundam vero obiecdonem, dicitur quod veritas
sumitur ad minus fundamentaliter: et cum dicitur quod nul-
lum fundamentum remaneret, negatur. Dico enim quod ad
remansionem veritatum negativarum fundamentaliter, non
requiritur remansio rerum. Unde veritas istius, nihil est
nihil, omni omnino re et intellectu seclum, remanet funda-
mentaliter: quia si intellectus esset, posset ei suam com-
positionem adaequare obiectaliter, componendo hanc, nihil
est nihil.- et haec remansio sufficit. Unde nec etiam modo
ista propositio, nihil est nihil, habet fundamentum ex parte
rei significatae, nisi modo dicto. Quod enim dicitur quod
veritas fundamentaliter est entitas, verum est de veritate
positiva, non autem negativa: fundamentum enim negativae
veritatis est non esse, et non est esse, ut patet.

Hunc articulum diffuse habes in Qu. de Veritate, qu. x,

art. 12.

⁸ Cap. iv, n. 4.

’ Cf. num. ix.

⁹ Num. praec.

