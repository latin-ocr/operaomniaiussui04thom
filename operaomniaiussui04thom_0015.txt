xm

codicibus collectas, in calce cuiuslibet articuli annotavimus. Sic enim per se ipse, habita
ratione numeri et auctoritatis codicum, iudicabit de pretio editionum; et simul nos vi-
tabimus iterato agere quod in illis notis iam actum est sufficienter. - Ceterum cuiusvis
posterioris editionis curatores conqueruntur quod praecedentes editiones innumeris fere
mendis scateant. At quomodo ipsi curarunt celebratissimum opus ab his maculis abster-
gere? Aut praecessorum laboribus contenti, nullum praeterea codicem adhibuerunt;
aut unum vel alterum consuluerunt tantum, aut etiam hic illic solum legerunt. Unde
non mirum si optatam emendationem non tam perfecerint, quam emendationis faciendae
necessitatem ostenderint.

Nobis certe hoc maxime in votis erat, prae aliis s.Thomae operibus, Summam Theo-
logicam in primis, non in sententiis modo, sed et in verbis singulis, suae sinceritati ac
puritati accurate restituere. In ea namque versamur minime dubia opinione, praestantis—
simum opus non esse solummodo incomparabile quoddam doctrinae theologicae et phi-
losophicae monumentum, quo veritates cuiusvis generis stabiliri, et adversi errores everti
possint; sed esse simul exemplar praeclarissimum illius elocutionis, quae scientificis
tractationibus maxime est accomodata. Una enim cum veritate ac profunditate senten-
tiarum, mirum in modum resplendent in hoc opere congrua verborum proprietas, aptus
dicendi meiius, lucidissimus ordo, brevitas simul et claritas eloquii. Hae autem praeclarae
dotes, quae opus quam maxime exornant, eiusque lectionem iucundiorem, et intelligen-
tiam planiorem faciunt, si exscriptorum vitio non raro in editis desiderantur, ope co-
dicum bonae notae quin possint in omnibus locis apte restitui, non dubitamus. Verum
haec cuiuslibet loci quacunque ratione vitiati restitutio, cavendum nobis erat ne temere
ac praecipiti iudicio fieret. Ad hoc enim opus rite perficiendum, et plures codices, iidemque
bonae notae, praerequiruntur; et plurimum temporis impendere oportet in expendendis
variis et multiplicibus lectionibus, ut tuto iudicari possit quaenam inter omnes tanquam
germana lectio Auctoris sit habenda. Qua de causa, cum nec plus temporis nobis sup-
peteret, nec datum esset, praeter Vaticanos codices, alios melioris notae consulere,
satis in hac re fecisse videbimur, si perfectioris editionis, quae aliquando curari possit,
'specimen saltem dederimus.

Primo ergo cuiusvis generis errores compertos correximus; lectionem dein codicum
in textum assumpsimus, quando certa ratio id suadebat, nec videbatur timendum quod
alii codices nondum explorati aliam lectionem exhiberent, quae vera et genuina esset
habenda; in ceteris, lectionem in melioribus editionibus, quas semper ad manus habuimus,
communiter receptam, ubique fere retinuimus, licet codices aliquid melius prae se ferre
viderentur.- Quae divus Thomas ex sacra Scriptura, Patribus, aliisque ecclesiasticis
et profanis auctoribus in suam Summam accivit, omnia cum fontibus comparavimus;
et ubi lectio codicum deprehensa est concordare aut cum Vulgata sacrarum Scriptu-
rarum editione, aut cum ceteris auctoribus quorum testimonia allegantur, illam in textum
cooptavimus; secus, servata editionum lectione, aliam in notis apposuimus· Horum
omnium locorum indices, ubi falso notatos cognovimuS, restituimu53 ubi desiderabantur,
adiecimus; et si quando textum aliquem nusquam reperire licuit (quod ter vel quater
ad summurn contigit), ne videremur, retinendo indicem communiter receptum, fucum
facere lectoribus, nullum notavimus; ut vel sic excitentur alii ad periculum faciendum
si forte possint locum illum invenire· Indices etiarn quibus ad alium articulum ipsius
Summae lectorem remittit Angelicus Doctor, omnes recognovimus; et ubi opus erat,
emendavimus. Earum vero indicationum quae in capite articuli, sive post titulum, sive
in margine laterali apponi solent, sicut multas expunximus, quae ad rem haud facere
videbantur, ita multo plures adiecimus, ut studiosus lector nullo negotio invenire possit
omnia maioris momenti loca, in quibus s. Thomas eandem materiam versat. -Indices
quoque Concordantzkzrum Petri a Bergomo recognovimus et restituimus. Ut autem illas*
novitius lector inveniat, numerum arabicum qui litterae D (Dubium) in margine adiacet,
et cui respondet asteriscus in textu s. Thomae, quaerat in praefatis Cmcordantffs, et
sub illo numero deprehendet traditam a doctissimo Bergomensi concordantiam aliorum
dictorum s. Thomae‚ quae primo aspectu non satis congruere cum praesenti textu videntur.

