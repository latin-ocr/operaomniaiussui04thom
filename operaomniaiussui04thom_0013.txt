XI

emendationum Donati plures probamus, easque suscipimus, si tamen a nostris codicibus
fidem eis conciliari deprehendimus. Cum enim ille nullos codices notaverit, anceps manet
lector an emendatio auctoritati codicum innitatur, an ex solo correctoris ingenio prodeat.

Post ea quae hactenus de Summae Theologicae editionibus delibavimus, mirabitur
nemo quod viri docti, et in arte critica periti, non operae dispendium, sed pretium
magis facturos se duxerint, si curas studiumque suum iterum ac tertio impenderent in
eximio opere recognoscendo, et typis accuratius excudendo (1).

· Ioannes Nicolai, vir eruditione clarissimus, sicut alia pleraque sancti Doctoris opera (2),
ita Summam Theologicam in primis docta et laboriosa industria expohendam, ornandam-
que curavit (3). ‹ Quod maxime in votis mihi erat ›, sic ipse praefatur, a< ut prae ceteris
Angelici Doctoris operibus, hanc praecipuam tibi partem, sincere lector, vel expurgatam
accuratius, vel planius digestam, vel ornatam studiosius exhiberem, nunc tandem, inter
summas difficultates, quae quantumvis properare optantem retardarunt, praeter spem
fere meam et expectationem, quoad licuit, auspicato perfeci.» Exemplis deinde datis,
praemonet lectorem quid a se ι praestitum generatim, quid emendatum in depravato
textu, quid restitutum in truncato, quid interiectum ex marginibus, quid ad marginem
adiectum sit. › - Nemini dubium quin plurimum allaboraverit Nicolaius, sive in expur-
gando textu c a typographicis et quadam oculorum excursione contingentibus corruptelis › ;
sive in adimplendis hiatibus et lacunis, ‹ cum, propter voces quasdam vel in eadem
vel in proxime subsequenti linea repetitas, oculis ab alia in aliam facile transcurrentibus,
nunc lineam integram, nunc aliquam illius partem praetercurri ac excidere contigisset »;
sive demum in expungendis aliis defectibus, undecumque ipsi manaverint, qui aut lecto-
rem suspensum ac dubium tenerent, aut illegitimum vel ridiculum sensum inducerent,
aut historicam veritatem perverterent. Sed in eo constat eius praecipua laus, quod Scri-
pturarum, Patrum, Conciliorum, aliorumque auctorum indices aut praepostere positos

³ reformaverit, aut praetermissos suppleverit. Plurimam etiam sibi eruditionis sarnam con-
ciliavit, dum cuiusvis generis notis in margine appositis editionem suam illustravit et
auxit. - Ceterum, ad textus reformationem quod attinet, ut plurimum, aut ingenio suo
indulsit, aut aliorum, Duacensium praesertim et Lovaniensium, laboribus usus est, ut
in Praefatione ipse indicat, et satis ex notis colligitur. Aliud etiam suo operi orna-
mentum accessisset, si quam posuit diligentiam in restituendis indicibus locorum quae
ex aliis auctoribus adducit s. Thomas, eandem adhibuisset in accuratius notandis ipsius
Summae locis, ad quae se refert Angelicus (4).

Manibus plurium teruntur, ac magno in pretio habentur Patavinae editiones duae:
altera anni 1698, quinque voluminibus in folio comprehensa, et Cardinalis Caietani
Commentariis aucta; altera anni 1712, sine Commentariis, in duodecim distributa vo- ’
lumina in 12⁰, ut aiunt. His verbis in Praefatione ad primam, lectorem alloquitur ty-
pographus: ‹ Primo scias multa a nobis exemplaria esse collecta, ut quae in singulis
dispersa venustatem aliquam singulis editionibus afferrent, ea in hanc nostram simul
collata universa, illam prae ceteris illustriorem redderent atque ornatiorem. Deinde
illud candide profitemur, tantum nos in erroribus corrigendis operae ac laboris posuisse,
quantum ab homine navo et industrio afferri potest... Illud certe sine haesitatione affir-
mamus, datoque vade pollicemur, multo in hac editione nostra futura pauciora quae
corrigas, quarn in quibusvis vel peregrinis editionibus.»

Non minora de posteriori Patavina editione pollicetur typographus. ‹ Si internum »,

(1) Laudamur hac in re suscepti labores a quibusdam Theo- (4) Romae, anno 1666, prodierunt Reginaldi Lucarini, Sacri
logis Lovaniensibus et Duacensibus, quorum criticae observationes Palatii Apostolici Magistri, Animadversiones quaedam in textum
circa litteram divi nomae plures recusae sunt. — Cf. Summae operum sancti Tkomae, quas suo Manuali Thomisticarum Con-
Theologicae editiones Paris. 1617, 1638, 1648; Lugdun. 1663, troversiarum adiunxit. « Ea loca ι, inquit Auctor in Epistola
1677, 1686. ad Lectorem, α quae mihi occurrerunt in Summa, praecipue

(2) Haec alia s. Thomae opera edenda curavit: Expositio impressionis Venetae, apud Dominicum Nicolinum, anni 1564
continua super quatuor Evangelistas; Commentaria in IV Ιί- (lege 1593), qua utor, vel corrigenda, vel supplenda, vel variae
bros Sententiarum Quaestiones Quodlibetales; Commentaria in lectionis apud sapientes, in meum commodum colligebam: et
omnes Epistolas divi Pauli. haec sunt quae in sequenti libello tibi, lector, bene commu-

(3) Prodiit eius editio Parisiis, 1663. nico. »

