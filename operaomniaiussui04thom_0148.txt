' Art. 6, ιι.

’ ef. num. n.

¹ Cf. Ca reol. 111
Sene„
qu. ιι.

ist. xiv ,

· Cap. x, n. 4, 5.

·Vide Cap reol.
1v S.,ent pdist.
xux, qu vi.

· Num. ιν sqq.

130

repraesentare non sit nisi distinctio ex parte repraesentantis:
quod iam patet esse falsum, et in proposito falsissimum.
Deus enim gloriosus non habet in sua natura effectus suos
distincte ex parte sui, sed ex parte effectuum: quia ipse
est actus perfectissimus, omnia unitissime praehabens; et
ex perfectione tam eminente habet quod ita est proprium
exemplar huius et illius, idest ita propria huius et propria
illius habet, ac si singulorum distinctum exemplar esset.
Unde consequentia litterae intelligitur cum ly praecise, ut
arguendo dicitur: et optima est, quia in Deo omnia alia
a se non sunt nisi indistincte et unitissime, quod est esse
virtualiter in causa. Haec enim est vere veritas secundum
theologiam et philosophiam, ut in qu. x1v * s. Thomas dicet.
Et bene nota: quoniam sine hoc fundamento semper errabis
de Deo et aliis in eo existentibus aut visis loquens, et in
pueriles vulgaresque loquacitates incides.

VII. Circa probationem secundae consequentiae *, du-
bium occurrit. Nam Scotus, in III, dist. xlv, qu. 11 *, dicit
quod haec probatio continet fallaciam Consequentis. Quo-
niam, dato quod sit verum quod in littera dicitur, scilicet
quod cognoscens perfectius causam, plures effectus in ea
videat; non propterea sequitur esse verum e converso, sci-
licet quod eum qui plura videt, oporteat causam perfectius
videre. Et tamen totus processus fundatur super hac pro-
positione subintellecta; et non super illa expresse posita in
littera.

Quod autem ista propositio convertens illam, sit falsa,
probat Scotus ibidem tripliciter, in communi. Primo, causa,
inquantum causa, nullam perfectionem accipit a causato,
quia est prior. Ergo cognitio principii ut est causa, non
perficitur per cognitionem conclusionum.

Praeterea, accipio unum principium cognitum in aliquo
gradu, et quaero utrum, eius cognitione non aucta, possit
per ipsum cognosci aliqua conclusio, aut non. Si sic, ha-
betur propositum. Et si una, pari ratione possunt aliae in
eo clausae sciri, absque perfectiori notitia principii. Si non,
ergo in hoc gradu cognitum principium, non est princi-
pium, quia nullius est principium.

Praeterea, primo Posteriorum *, quid est supponitur, et
quia est passionis scitur. Sed cognitio quid est non perficitur
per notitiam posterioris quia. Ergo notitia principii non fit
perfectior propter hoc, quod facit scire principiatum.

VIII. Durandus quoque et Gottifredus * contra eandem
instant probationem, pro quanto innititur manifestationi illi
de principio et conclusionibus. Tum quia non simile est
quoad contineri: quoniam conclusiones continentur in prin-
cipio in potentia et confuse; in causa autem prima effe-
ctus continentur in actu et distincte. - Tum quia non est
simile quoad cognosci: quoniam in principio non cogno·
scuntur conclusiones in actu, nisi facta deductione, subsum-
ptione, applicatione etc.; in prima autem causa simpliciter
effectus videntur.

1x. Ad horum evidentiam, scito quod videri aliquid po-
test dupliciter. Uno modo, in seipso obiective; sicut specu-
lum oppositum visui videtur in seipso. Alio modo, in alio
obiective; sicut res post tergum videntis sitae, videntur in
speculo: videntur enim non in se, sed in sibi similibus spe·
ciebus in speculo relucentibus. Et sicut est incorporalibus,
ita in spiritualibus. ln proposito igitur, non est sermo de
omnium* visione in seipsis, sed in alio, obiecto scilicet: non
tamen ut in speculo, sed ut in causa, ut ex dictis* patet.
Videri autem aliquid in vel ex causa intelligimus, non
qualitercumque se habente visa causa ad effectus visionem,
sed si se habeat ut per se sufficiens causa illius. Alioquin,
non ex vi visionis causae videretur effectus, sed aliunde.

Hoc autem stante, declaratur intentum sic. Idem, ma-
nens idem, semper, quantum est ex se, facit idem. Ergo
causa cognita in aliquo gradu, manens eadem omnino tam
in esse quam in cognosci, semper facit idern. Ergo impos-
sibile est quod, ut sic, faciat cognosci aliquem effectum,
quem a principio cognosci non fecit. Ergo non potest plu-
rium effectuum notitiam parere, nisi mutata. Sed non in
esse: ergo in cognosci. Et non in minus, ut patet: ergo in
magis cognosci. Quod est intentum. - Unde patet quod
plura videre in causa, et perfectius videre causam, sunt

QUAESTIO XII, ARTICULUS VIII

convertibiliter se consequentia. Quoniam et, si perfectius
causam videt, plura in ea videt: et, si plura in ea videt,
perfectius ipsam videt. Alioquin, plura in eo videre esset
effectus sine causa. Si enim perfectior modus videndi cau-
sam, huiusmodi causa non est, aliqua alia causae nova
dispositio huius effectus causa erit: nec facile erit fingere
illam dispositionem in esse vel in cognosci.

X. Ex his autem iam patet responsio ad Scotum ⁴. ln
convertibilibus enim non cadit sophisma Consequentis: sed
uno posito, reliquum poni intelligitur.

Ad obiectiones autem duas contra veritatem manifesta-
tam, quae est vera in causa et effectibus, et in principio,
non solum in cognoscendo, sed essendo, et conclusioni-
bus, facile respondetur, dicendo quod Scotus aut fuit, aut
simulavit se caecum. Aliud est enim notitiam conclusionum
in aut ex principio ut causa sufficiente, praeexigere per-
fectiorem notitiam principii: et aliud est facere' 1psam per-
fectiorem. Haec enirn distant plus quam caelum et terra.
In littera docetur primum, et non secundum: et arguens,
in prima et tertia ratione, impugnat secundum tantum.
Unde, breviter, concedatur gratis quod nec cognitio prin-
cipii ut causae perficitur per notitiam conclusionis; nec
quod notitia quid est perficitur per notitiam quia est, quae
est demonstrationis effectus. Sed utrobique, ceteris paribus,
supponitur maior notitia principii et quod quid est, si e'x vi
cognitionis ipsorum illa sciuntur modo, et prius non.

Ad secundam vero obiectionem, quae interrogat, utraque
pars responderi potest. Primo, dicendo quod principium in
aliquo gradu cognitum, ut sic, nullius est principium in co-
gnoscendo actu, propter imperfectionem cognitionis, et non
ex natura illius principii. Hoc enim nullum inconveniens
est. — Secundo, dato quod, in quolibet gradu cognitum,
sit principium alicuius conclusionis etiam in cognoscendo,
negatur sequela, ergo ipsum, non aucta eius cognitione,
erit principium cognoscendi unam aliam. Et si quaeratur
quare est quod ad aliquam conclusionem sufficiat minima
visio principii, et ad aliam non: respondet s. Thomas in
Quaestionibus de Ver-itate, qu. vm, art. 4, ad 12, quod, visa
causa, in promptu est unde aliquas conclusiones in aut
ex ea percipiamus, quia sunt manifestius in ea: non sic
autem est de omnibus, quia multi sunt latentiores effectus,
ut experientia testatur.

xl. Ad primam autem aliorum obiectionem * dicitur,
quod imo est similis continentia. Quoniam principium de-
monstrationis, inquantum habet vim activam respectu con-
clusionum, continet eas in actu; et consequenter, non con-
fuse, sed distincte ex parte contentorum: in suo tamen
ordine. Commune est enim omni causae activae continere
effectus in actu, formaliter vel eminenter.

Ad secundam autem dicitur quod, licet multum referat
cognosci ex alio et cognosci in alio, et per discursum et
sine discursu, etc.; quoad notitiam tamen pluralitatis effe-
ctuum propter causam notam, ita quod ly propter denotet
causam sufficientem, nihil refert. Par enim est iudicium,
ceteris paribus. Et propterea littera utriusque meminit: et
cognitionis in alio, quasi per totum: et cognitionis ex alio,
in manifestatione adducta de principio demonstrativo. -
Posset etiam dici, quod littera intendit de cognitione in
alio tantum: et quod etiam conclusiones cognosci possunt
in principio, et non solum ex principio, ut patet in ter·
mino scientiae, ubi, resolutis conclusionibus, in principiis
videntur omnia: et quod si quis in principio viso plures
videre incipit conclusiones, ille proculdubio, absque omni
discursu, perfectius principium penetrat, et angelicae potius
quam humanae naturae est; quoniam illius est intelligere,
nostrum est ratiocinari. Nec obstat quod littera nominet
cognitionem ex principio: quoniam declaratio est a poste·
rion'. Ex hoc enim quod experimur quod cognoscere ex
principio plura, provenit ex maiori cognitione principii, si-
gnum habemus quod cognoscere plura in causa, non nisi
ex maiori causae cognitione procedit: quia si de quo minus
videtur et inest, ergo de quo magis. Non ergo adductum
est principium demonstrativum, ut simile causae in cogni-
tionis modo respectu conclusionum, etc.: sed ut signum a
posteriori. Quare taceant mordaces.

⁸ Cf. num. vn.

· α aaa. vm.

