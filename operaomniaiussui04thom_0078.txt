⁸ cf. num. vi.
⁴* Art. v.

60 QUAESTIO V, ARTICULUS III

Commentaaeia cardinalis Caietam

N corpore una conclusio, responsiva quaesito affirmative:
IOmne ens, inquantum ens, est bonum. Et additur ly
inquantum in conclusione, ad ostendendum quod non per
accidens, sed per se convenit omni enti esse bonum. ·—
Probatur sic. Omne ens, ut sic, est actu: ergo perfectum:
ergo appetibile et bonum. - Omnia clara sunt. Prima con-
sequentia probatur: quia omnis actus perfectio quaedam est.

11. ln responsione ad quartum, adverte quod littera duo
dicit. Primo namque verificat, assignando rationem quare
mathematica non sunt bona: secundo, respondet argu-
mento *. - Primum quidem fundatur super hoc, quod res
sunt bonae, ut infra * patebit, aut quia sunt, aut quia talia
sunt, aut quia ordinantur in bonurn. Mathematica autem,
ut sic, abstrahunt ab his omnibus: ab esse quidem, quia
ut sic non sunt; ab esse autem tale, eadem ratione, quo-
niam esse tale supponit esse; ab ordine autem ad bonum,
quia abstrahunt a fine. Probatur: finis habet rationem rno-
ventis, haec autem abstrahunt a materia et motu.

111. Circa hanc partem ,occurrunt duo dubia. Primum
est circa illam rationem, quod ideo mathematica non sunt
bona prima bonitate, quia non subsistunt separata. Si enim
haec ratio valet, sequitur quod nulla res in universali
sumpta, est bona: quoniam nulla res universaliter sumpta
subsistit, apud Peripateticos. Consequens est falsum: ergo.

Secundum dubium est circa illam rationem, quod ideo
mathematica abstrahunt a fine, quia abstrahunt a materia et
motu, quia finis habet rationem moventis. Dupliciter enim
deficere videtur haec ratio. Primo, quia sequeretur quod
metaphysicalia abstraherent a fine: quia magis abstrahunt a
materia et motu quam mathematica. Secundo, quia aequi-
vocatur de motu: quoniam finis non habet rationem mo-
ventis motu proprie dicto, a quo abstrahit mathematicus;
sed motu metaphorice dicto. Quamvis ergo conclusio sit
vera, ratio tamen nulla est.

IV. Ad primum dubium dicitur, quod mathematica pos-
sunt sumi dupliciter. Uno modo, secundum id quod sunt
absolute. Et sic idem est iudicium de eis et naturalibus,
quoad esse et bonitatem: non enirn triangulus magis abstra-
hit ab esse quam albedo. Et sic de eis non est hic sermo:
sed dici de ipsis potest quod sunt bona eo modo quo
entia, scilicet secundum sua individua in rerum natura exi-
stentia, etc.

Alio modo considerantur ut mathematica sunt, inquan-
tum subsunt tali abstractionis modo. Et sic negatur par
esse iudicium de eis, et de aliis rebus in universali sumptis.
— Ad cuius evidentiam, scito quod, licet omnia universalia
in hoc conveniant, quod non subsistunt in sua universa-
litate; inter universalia tamen physica, mathematica et
metaphysica, magna est differentia quoad subsistere in suis
abstractionibus propriis. Metaphysicalia namque, secundum
propriam abstractionem sumpta, subsistunt: quoniam ha-
bent in rerum natura individua abstrahentia ab omni ma-
teria sensibili et intelligibili, ut patet de inteuigentiis. Ma-
thematica vero, secundum propriam abstractionem sumpta,
-non existunt: quoniam nullum habent in rerum natura
individuum abstrahens a materia sensibili; non enim inve-
nitur haec linea, nisi in terminatione corporis sensibilis.
Naturalia autem, cum nullam habeant propriam abstractio-
nem, sed eam tantum quae communis est omnibus sci-
bilibus, scilicet qua universale abstrahit a particulari; ma-
nifeste patet quod subsistunt in rerum natura, dum habent
individua subsistentia cum materia sensibili, et ceteris
conditionibus in universali scitis. - Cum ergo in littera di·
citur quod mathematica non subsistunt, non est interpre-
tandum quod universalia mathematica universaliter sumpta
non subsistunt (hoc enim esset ridiculum pro ratione af-
ferre): sed quod mathematica ut sic, particulariter sumpta,
non subsistunt; seu, quod idem est, quod mathematica
ut sic, non habent aliquod individuum existens in rerum
natura. Et propterea neque sunt in universali, neque in
particulari: ac per hoc bona esse non possunt. Quod de
aliis rebus universaliter sumptis dici non potest. Et sic

patet nullitas consequentiae ad oppositum factae: et quare
singulariter dicatur de mathematicis quod non habent esse.
V. Ad secundum vero dubium *, respondetur quod, quia
sermones semper interpretandi sunt secundum subiectam
materiam, ideo, quamvis non valeat consequentia, abstrahit
a materia et motu, ergo a fine, ut patet in XII Metaphys„
textu xxxvn *, ubi ponitur finis in immobilibus; valet tamen ⁸

consequentia haec, mathematica abstrahunt a materia et , ,

motu, ergo a fine: quia mathematica non sunt nata habere
finem nisi materiae et motus, quoniam secundum rem sunt
entia naturalia. Si enim abstrahunt a materia et motu,
oportet ea abstrahere a fine materiae et motus: et si abstra-
hunt a tali fine, abstrahunt totaliter a fine, quia non sunt
nata habere alio modo finem.

Et per hoc patet etiam responsio ad secundam obiectio-
nem. Cum enim dicitur, finis habet rationem moventis,
ly moventis potest significare puram causalitatem finis: et
sic aequivoce dicitur movens a motu proprie dicto. Sed
sic non sumitur hic. -— Potest quoque significare et causa-
litatem finis, et effectum eius: et tunc aequivalet huic quod
dico, causantis motum. Et sic sumitur in proposito. Nec
est aliqua aequivocatio: sed sumitur utrobique motus pro-
prie: et specificatur qualis finis est mathematicorum. Quasi
diceret quod, quia finis mathematicorum habet rationem
moventis, idest causantis motum proprie dictum, sicut et
finis naturalium; consequens est quod, si mathematica
abstrahant a materia et motu, quod abstrahant a fine. -
Et sic ex eadem radice solvitur utraque obiectio.

Vl. Secundo, in eadem responsione * satisfacit argu-
mento. Et argumentum quidem est hoc: Mathematica non
sunt bona; mathematica sunt entia; ergo quaedam entia
non sunt bona (in secundo tertiae figurae). - Responsio
autem consistit in negatione argumenti: quoniam sophisma
est figurae dictionis, vel a secundum quid ad simpliciter.
Ly namque mathematica videtur significare entia: et tamen
significat entia sic abstracta. Et propterea in littera et ne-
gatur conclusio illata, scilicet quod quaedam entia non
sunt bona: et conceditur conclusio quae deberet inferri,
scilicet quodquaedam entia, ut subsunt tali abstractioni,
non sunt bona. Nec hoc inconvenit, ut in littera dicitur:
quia ratio entis etiam abstrahit a ratione boni. Sicut quin
ratio hominis est prior risibilitate, potest sumi homo in
aliquo priori (quia in primo modo dicendi per se), in quo
convenit sibi esse animal rationale , et non convenit sibi
esse risibilem: nec potest tamen inferri, ergo aliquis homo
non est risibilis ; sed, ergo aliquis homo in aliquo priori
abstrahit a risibili, in quo non abstrahit ab hominis ratione.

Vll. Circa hanc partem occurrit dubium, quomodo stent
ista duo simul: mathematica, formaliter loquendo, non
sunt nec in actu nec potentia, ut dictum est “; et, ma·
thematica habent rationem entis: cum ens non dicatur nisi
de eo quod est in actu vel potentia. st

Ad hoc breviter dicitur, quod haec duo, sane intellecta,
stant simul. Prima enim non negat esse universaliter: sed
negat esse sic, scilicet in tali abstractionis modo. Trian-
gulus enirn abstractus a materia sensibili, nec est, nec esse
potest (scilicet secundum talem essendi modurn) in rerum
natura. Et hoc est quod in principio huius responsionis
dicitur. - Secunda autem affirmat in confuso aliquod esse.
Constat autem quod, cum negatione unius modi essendi,
stat affirmatio essendi in communi de eodem subiecto:
quia potest verificari secundum alium essendi modum. Ma-
thematica ergo et non sunt entia tali modo, et sunt ab·
solute entia.

V111. Et si instetur ad propositum: « Ergo eodem modo
dicendum est quod non sunt bona tali modo, sed sunt
absolute bona: et consequenter male dicitur quod mathe-
matica non sunt bona »t neganda est sequela. Quoniam ad
hoc quod aliquid habeat formaliter rationem entis, sufficit
quod in se sit tale quod ei non repugnet esse in rerum
natura; quocumque id modo eveniat, sive secundum suam
abstractionem sive non. Ad hoc autem quod habeat for-

· Cf. num. ιιι.

. vt. - Did.
l, cap. vn,

' Cf. num. n.

· Nam. iv. .

