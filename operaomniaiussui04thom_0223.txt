ἓΑησίφιξιιωοὲ.
‘monument
mv.

QUAESTIO XV, ARTICULUS 111

205

Commentaria Oardjnalis Caietani

rrums clarus. - In corpore duo: primo, distinguit; se-
Tcundo, respondet quaesito.

11. Quoad primum, idea divina dupliciter sumitur: ut
exemplar, et ut ratio. — Manifestatur distinctio dupliciter.
Primo, ex differentia duorum officiorum attributorum ideis
a Platone, generare et cognitionem facere. Secundo, ex dif-
ferentia speculativi et practici.

111. Quoad secundum, respondet quaesito duabus propo-
sitionibus affirmativis, iuxta membra distinctionis praemis-
sae. Prima est: Idea, secundum quod exemplar, est omnium
quae a Deo secundum quodcumque tempus fiunt.-Secunda
est: Idea, ut ratio, est omnium factibilium et cognoscibi-
lium secundum proprias rationes, tam speculative quam
practice.

Hae propositiones non aliter in littera probantur: quo-
niam ex qu. xxv* et praedictis* patent. Illud tamen non
praetereas, quod idea ut ratio, sumitur pro ratione obie-
ctiva, ut in primo articulo ipsa littera exposuit& Dicitur

igitur'idea ratio obiectiva rei. Hoc etiam modo idea Pla-
tonica ratio cognoscendi esset.

IV. In responsione ad tertium, adverte quod hic s. Tho-
mas retractat dicta in Qu. de Ver„ qu. 111, art. 5, et in
I Sent., dist. xxxvr, articulo ultimo ⁸², de idea materiae pri-
mae. Nec oportet fingere glossas: quoniam medius termi-
nus hic assumptus, scilicet quia secundum se non est co-
gnoscibilis, expresse alibi dicta elidit, ut patet intuenti.

Sed dubium hic restat, cuius compositi idea, materiae
primae sit idea. Si tamen littera perspicaciter videatur, fa-
cile patebit quod idea ut ratio, respondens materiae primae,
est idea corporis, quod est genus in praedicamento Sub-
stantiae: quoniam secundum illius formam definiretur, si
definiretur. Idea enim ut ratio, est omnis cognoscibilis per
propriam rationem, ut in littera* dicitur. Idea autem eius
ut exemplar, non est alio modo quaerenda quam ideae ge-
nerum, de quibus in littera dicitur* quod non habent aliam
ideam a specie, etc.

 

'Ad 2.

⁸ In corpore.

⁸ Ad 4.

