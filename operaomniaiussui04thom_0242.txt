⁸ Cf. num. ι.

’ cup. m, a. 22.

224

quoad significare positivum ponitur, et tamen utrumque
definitur. Verum enim, inquit Aristoteles, est ens esse, et
non ens non esse: falsum autem, ens non esse, et non
ens esse. Unde qua ratione verum significat positivum,
scilicet enuntiationem enti et non enti conformem, eadem
falsum significat enuntiationem utrique difformem: et non
significat negationem conformitatis, ut illi in littera reci-
tati putaverunt.

111. Circa primum consequens, scilicet, falsum ponit
acceptionem inadaequatam rei θ, adverte quod dupliciter
potest intelligi. Uno modo, quod falsum significet forma-
liter acceptionem difformem, ut nigrum colorem congre-
gativum. Alio modo, quod ponat relationem difformitatis
formaliter, et acceptionem fundamentaliter; sicut dissimile
significat relationem, et ponit qualitatem. Primo modo non
potest intelligi: quoniam sequeretur quod unum contra-
riorum, formaliter sumptum, transiret in reliquum: quod
non est intelligibile. Non enim potest percipi quod albedo
fiat nigredo: sed quod res quae est alba, mutetur in ni-
gram. Patet autem sequela ex Praedicamentis *, ubi dicitur
quod eadem numero oratio suscipit verum et falsum. Si
enim unamet enunciatio est modo vera, et modo est falsa,
et tam verum quam falsum formaliter significat enuntiatio-
nem, oportet quod unum contrariorum formaliter recipiat
alterum. Unde ex hoc ipso quod unamet numero oratio
est modo vera, modo falsa, patet quod verum et falsum
aliquid in oratione significant, et non ipsam enuntiationem.
In cuius signum, cum subsumendum esset in littera quod
falsum significat aliquod positivum in certo subiecto, nihil
aliud subiunctum est, nisi quodfalsum ponit acceptionem
inadaequatam, ut inadaequationem significari in acceptione
intelligeres.

IV. Est tamen circa hoc advertendum quod, sicut simile
et dissimile contrarie opponuntur, et dupliciter contingit ea
contrariari; scilicet ratione fundamenti, sicut cum album
simile alteri albo mutatur in nigrum, quod est dissimile
albo; et ratione termini, si scilicet terminus mutaretur in
nigrum: ita verum contrarie quidem opponitur falso, et
dupliciter potest contingere. Ex parte quidem termini, cum
eadem oratio de vera fit falsa, propter mutationem rei si-

gnificatae; ut patet in materia contingenti. Ex parte autern ’

QUAESTIO XVII, ARTICULUS IV

fundamenti, cum fundamenta ipsa sunt contraria. Funda-
mentum autem veritatis et falsitatis, ut ex dictis* patet, est
enuntiatio, seu acceptio intellectus. Enuntiationum autem,
ut in 11 Periherm.* probatur, contrarietas invenitur primo
inter affirmativam et negativam eiusdem de eodem etc.,
quarum alteram oportet esse veram, et alteram falsam.
Igitur, de primo ad ultimum, mutatur intellectus de vero
in falsum ex parte fundamenti, dum de enuntiatione unius
partis contradictionis transit in aliam. Quoniam autem mu-
tatio ex parte termini in vero et falso, aut non est vere
contrarietas eo quod sine sui mutatione de uno in aliud
oratio transit ; aut si pro vera contrarietate, qualis inter
relativa esse potest, acceptatur, non habet contrarietatis ra-
tionem ex mutatione termini (quoniam mutatio termini
contingit et de contrario in contrarium, et de affirmatione
in negationem, aut e converso); mutatio autem de vero in
falsum ex parte fundamenti, habet rationem contrarietatis
ex mutatione inter fundamenta (quia scilicet mutatio intel-
lectus de opinione affirmativa in negativam, aut e converso,
est vere inter contraria); et, quod plus est, ex contrarietate
fundamentorum innascitur contrarietas veri et falsi secun-
dum terminum (nam ideo haec oratio, Socrates sedet, eo
surgente dicitur suscipere aliud contrarium, scilicet falsum,
quia est contraria illi quae est vera, scilicet Socrates non
sedet.- nisi enim esset inter ipsas orationes contrarietas,
mutatio de vero in falsum verae contrarietatis rationem
non haberet): propterea in littera non fit mentio nisi de
contrarietate ex parte fundamenti innata. Et merito: quia
relationis naturam secundum fundamenti naturam maxime
videmus, eo quod aut est idem cum eoJ aut naturalis eius
quasi passio.

V. In responsione ad secundum, videto quod large uti-
tur contrarietatis vocabulo ibidem, prout scilicet etiam pri-
vativam continet oppositionem ; ut patet de bono et malo
transcendenter sumptis, et ex verbis subiunctis, scilicet, sicut
omnis privatio fundatur in subiecto, ita omne malum etc.
Fecit autem hoc Auctor, non incuria; sed, quia, quoad
vim argumenti, idem est iudicium de contrariis et privative
oppositis, insinuare voluit quod responsio propria etiam
debet esse eadem, sive contrarie sive privative opponantur.
Et propterea contrarietatis nomen extendere docuit.

 

⁸ Num. praeced.

⁸ Cap. tv. - Did.
cap. xiv.

