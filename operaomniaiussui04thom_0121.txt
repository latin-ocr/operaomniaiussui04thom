l

'A
.› ⁴⁵ «JV.
,ΔΛ ,r „¹
μ m,
, Chaunum.

l
i
l

 

QUAESTIO x, ARTlcutus v

Quarto, dist. xmx, qu. vr. Operatio beata non est immuta-
bilior aeviterno: ergo non mensuratur aeternitate, sed aevo.
Consequentia nota. Et antecedens probatur. Tum quia ope-
ratio beata est simpliciter minus nobilis quam substantia
angeli beati, quoniam substantia est nobilior accidente.
Tum quia perfectio ipsius operationis beatae non est im-
mutabilior substantia eiusdem operationis, quoniam id quod
inest alicui per accidens, non est immutabilius eo quod
inest per se: constat autem quod substantia operationis
mensuratur aevo. Ergo. — Praeterea, aeternum, ut distin-
guitur contra aeviternum‚ non solum est totum simul, sed
est indefectibile, carens potentia ad non esse. Sed nullum
creatum est huiusmodi. Ergo.

XVI. Ad evidentiam huius difficultatis, scito quod, quam-
'vis aevum nihil aliud sit quam aeternitatis participatio, dis-
tinguitur tamen a s. Thoma hic (et in 111 Contra Gent.,
cap. m, et in IV Sent„ xmx, qu. 1, art. 2, qu³. 3) aeternitas
participata ab aevo ; non sicut perfectum a minus perfecto
in eadem specie, sed sicut perfectius a minus perfecto di-
versorum ordinum. Aeternitas quippe cum sit propria men-
sura divini esse, participata aeternitas consequenter est pro-
pria mensura-‘esse divini ordinis. Esse autem divini ordinis
dico, quod impossibile est connaturale esse cuicumque
creaturae factae aut factibili: de quo in qu. xu latior erit
sermo. Aevum autem est mensura esse immutabilis qui-
dem, sed naturalis ordinis. Et haec est per se primo diffe-
rentia inter aeternitatem participatam et aevum: ex hac
enim et aliae differentiae fluunt, et omnes difficultates sol-
vuntur. Quia enim operatio beata divini est ordinis, ideo
aeternitate dicitur mensurari participative, Hinc etiam oritur
vis conclusionis impugnatae a Scoto, scilicet: intellectus
creatus non potest ex se in operationem beatam: ergo
mensuratur aeternitate: ex primo siquidem antecedente se-
quitur, ergo divini est ordinis‚· et post, ergo mensuratur
aeternitate.

XVII. Unde ,ad primam rationem Scoti *‚ negatur ante-
cedens. Quoniam operatio beata, dato quod ipsa in se non
esset immutabilior aevitern0‚ est tamen immutabilioris or-

dinis, quia divini. Et propterea dicitur et est immutabilior -

secundum suum genus. — Dixi autem, dato quod non sit etc„
quia minor mutatio sufficit ad non esse operationis beatae,
quam substantiae angeli: quia haec exigit annihilationem,
illa non. Est et rursus immutabilior‚. quia plura mutabilia
immutabilius continet. Una siquidem visio beata, absque
omni mutatione, continet visiones omnium spectantium ad
universum eminenter: nullum autem aeviternum ad hanc
immutabilitatem ascendere potest.

Ad probationem autem primam, dicitur quod, sicut actus
est simpliciter nobilior potentia, et tamen substantia est
simpliciter nobilior accidente; et ratione primi, actus intelli-
gendi est nobilior materia prima, ratione secundi, e contra:

’ ita in proposito, et haec est vera, quod substantia est nobi-

lior accidente‚ et similiter haec, quod esse divini ordinis est
nobilius esse naturali. Et propterea utrumque est verum
in diversis ordinibus. Substantia quippe angeli est nobilior

>secundum esse naturae: operatio autem beata secundum

excellentiam deitatis. Et si proprie loqui volumus, aequi·
,vocecomparari videntur.

Ad secundam autem probationem, negatur quod sub-
stantia operationis beatae mensuretur aevo. Substantia enim
operationis et eius perfectio una res numero sunt, et eadem
mensurantur mensura. Unde non solum beatitudo opera-
tionis, sed ipsa operatio beata mensuratur aeternitate parti-
cipata. -· Falsum· quoque est quod perfectio non sit immu-
tabilior substantia operationis, eo modo quo distinguuntur.
Quoniam substantia operationis, si sine perfectione beati-
tudinis esset, instanti temporis discreti mensuraretur. — Per-
fectio autem deitatis mensuram aeternitatis adducit, non
eo modo quo accidens superinducitur; sed eo potius modo
quo differentia generi adveniens naturam affert specificam.
Et propterea non valet probatio in oppositum, de eo

ν quod inest per accidens. Constat enim quod natura gene-

rica aut quasi generice, secundum se non talis aut tantae
perfectionis, ex perfectione differentiae advenientis, quae
‘tamen generi accidere conceditur, perfectionem tantam ac

103

talem assequitur, ita quod unum ens perfectum sit. Et sic
est in proposito.

XVIII. Ad secundam autem obiectionem *, principaliter
dicitur quod, proprie loquendo, beatus ut sic caret potentia
ad non esse beatum; sicut caelum caret potentia ad non
esse rotundum. Quemadmodum enim materia prima, si re-
ciperet formam unam aequivalentem omnibus formis ge-
nerabilium et corruptibilium, careret potentia ad non esse
illius formae; ita intellectus habens actum beatum, caret
potentia ad non esse illius actus. Actus enim ille est omnium
bonorum, non aggregatione, sed elevatione perfectus: et
ideo beat ac immutabilem beatum reddit. — Extenso autem
vocabulo, ut arguens utitur, vocando potentiam ad non esse
potentiam logicam vel obiecfivam, dicitur quod aeternum
per essentiam oportet carere omnino potentia ad non esse:
non autem per participationem, sed sat est ut distinguatur
contra aeviternum diversitate ordinis; quia illud scilicet est
ordinis aeterni per essentiam, istud vero naturae.

XIX. Contra quartam propositionem * arguit Scotus, in
Secundo, ubi supra *, non aliter quam contra primam,
scilicet: Esse substantiale habet eundem manendi modum
quandiu est, quem habet aeviternum‚ quia successione
caret, etc.: ergo. - Sed ad hoc non oportet aliter respon-
dere quam superius *ι non enim penes habere esse modo
successivo vel permanenti distinguuntur mensurae, sed pe-
nes mutabile et immutabile, ut dictum est.

XX. Sed adverte hic quod Scotus ibidem nititur solvere
rationem s. Thomae, ad hoc in responsione ad tertium in
praecedenti articulo factam, scilicet quia motus est men-
sura non tantum motus, sed etiam quietis. Ait enim quod
substantia bovis absolute mensuratur aevo , quies autem
eius tempore: nec aliud ex illa sequitur ratione. - Sed haec
responsio non est sufficiens evasio: quoniam tempus com-
probatur in littera mensurare non solum quietem, sed rem
quiescentem; quoniam omne quiescens est mobile; omne
autem mutabile, secundum quod mutabile, mensuratur tem-
pore. Constat autem quod secundum substantiam nos su-
mus mutabiles: ergo secundum substantiam temporales.
Et stat vis rationis in hoc. Motus et quies substantialiter
accepti, idest mutatio substantialis et quies sub 'esse sub-
stantiali, non solum in actu, sed in potentia mensurantur
tempore: ergo esse substantiale nostrum mensuratur tem-
pore. Antecedens patet ex eo quod actus et potentia ad
eiusdem ordinis mensuram spectant, ut ex I Caeli* et IV
Pitysic. * habetur. Consequentia autem tenet ex eo quod
potentia talis substantialis est, ut X Metaphys.* dicitur.

XXI. In responsione ad secundum, occurrit dubium circa
illam propositionem, aevum est totum simul. Impugnatur
siquidem ab illa opinione refutata in littera *‚ sic. Aevum
continue fit a Deo, ac per hoc potest deficere ab esse: et
consequenter potest annihilari, ac deinde iterum creari.
Igitur non est totum simul. - Et habes in Scoto et in Ca—
preolO, in Secundo, dist. 11, qu. 11 θ’.

Ad haec facile patet responsio ex dictis *. Aevum enim,
sive aeviternum‚ non continue fit, proprie loquendo; sed
conservatur a Deo. Nec potest deficere ab esse ex intrin-
seco: sed Deus potest ipsum annihilare. Et propterea non
sequitur, ergo non est totum simul. Si enim posset ex in-
trinseco esse plus aut minus aut praecise tantum secundum
durationem, tunc non esset totum simul: sed ex eo quod
Deus potest, non sequitur hoc in natura aevi seu aeviterni.
Natura enim rei non est metienda secundum vires divinas,
sed proprias. - In casu autem annihilationis et recreationis,

, dicitur quod esset successio instantium mensurantium crea·

tionem, annihilationem et recreationem et non ipsius aevi.
Instantia enim illa nihil aevi sunt; sed sunt partes tem-
poris discreti, cuius iam* meminimus. Idem enim esset
tunc iudicium de illo angelo, sicut esset de duobus angelis,
quorum unus prius altero crearetur: utitur enim aevo tunc
ille unus quasi duo.

XXII. In responsione ad tertium, adverte quod ibi dis-
tinguitur esse angeli dupliciter. Uno modo, absolute: et sic
non habet praeteritum nec futurum, sed subditur divinae
potentiae, et potest non esse per potentiam in alio. Alio
modo, ut coexistens differentiis temporis realis vel imagi-

‘ Cf. num. xv.

⁶ Cs. num. vni.
⁸ Num. 11.

· Num. x sqq.

⁴⁸ Cap. xn. n. 1.
⁸ Cap. ιιι, n. n.

¹· Ca . xu. - Did.
ξπ. Χ» 0³1>- ¹2

· Cf. num. iv.

’Apud CapreoL,
contra concl. 5.
· Num. x sqq.

¹ Num. xm sq.

