' ef. num. m, tv.

QUAESTIO XLV, ARTICULUS V

dicit quod non competit sibi dare esse, nisi inquantum ope-
ratur operatione divina.

V. Circa vim illationis rationis factae, dubitatur sic. Aut
Auctor intendit quod esse sic est proprius effectus primae
causae, quod est a sola prima causa: et tunc militant obie-
ctiones Scoti *. Aut quod sic est proprius, quod per se primo
est a solo Deo. Et tunc illatio nihil videtur valere, nisi in
virtute istius categoricae, producere esse per se primo,
est creare. Haec autem est falsa: quoniam producere per
se primo esse in bove, non est creare; alioquin, cum bos
generatur, vel esse eius a nullo producitur per se primo,
vel creatio semper admiscetur omni operationi naturae ,
quod est contra s. Thomam in ultimo articulo huius quae-
ationis.

VI. Ad evidentiam horum, scito quod magna differentia
est inter aliquem effectum, et seipsum cum conditione per
se primo. Valde enim distant, A fit a B, et A per se
primo fit a Β.· in primo enim significatur solum quod A
fit; in secundo, quod per se primo fit. Unde haec duo,
esse fit, et esse per se primo fit, distant plus quam caelum
et terra. In primo namque significatur tantum quod esse
terminat factionem: in secundo vero, quod terminat, et
modus quorterminat. In primo quoque non infert, ergo
immediate ante hoc non erat ens: in secundo autem sic,

, ut patet ex supra θ dictis ex 1 Physic. In primo rursus non

infert agens proprium: in secundo autem infert agens pro-
pritim et per se primo. In primo demum non infert quod
in quocumque fiat ab illa causa: in secundo autem infert
quod in quocumque fit, ab illo agente fit; quoniam oportet
universaliter ab illo fieri, a quo per se primo fit. — Unde,
cum in praesenti ratione non sit sermo de effectibus ut
quomodolibet fiunt, sed ut per se primo fiunt; ut patet ex
verbis litterae, dicentis quod universaliores effectus oportet
in priores et universaliores causas reducere (reductio enim
a per se primo fit): manifeste liquet quod male intellecta
est ratioista a Scoto‚ interpretante eam de fieri effectuum
absque ly per se primo.

VII. Unde ad primum dubium * dicitur, quod propo-
sitio illa est verissima, sed male intellecta ab arguente.
Debet enim accipi conclusio, ut sequitur ex praemissis: ex
quibus habetur quod esse est proprius effectus causae uni-
versalissimae, quae est Deus, idest, esse est per se primo
effectus Dei. I-Ioc enim significat ly proprius: et non si-
gnificat idem quod solum seu tantum, ut arguens intel—
lexit, imponens Auctori quod esse est effectus solius Dei.
Hoc enim nunquam somniavimus. Imo omnem causam
tenemus dare esse, virtute tamen primae causae, ut pro-
positio libri de Causis adducta * insinuat. Unde frustra nixus
est Scotus contra hunc articulum, quoad hoc.

VIII. Ad secundum vero dubium, contra probationes *,
dicitur quod, directe loquendo, maior intelligit difformiter
universale ex parte causae et effectus. Quoniam sensus est,
quod effectus universalior secundum praedicationem, re-
ducitur in causam universaliorem secundum causalitatem,
seu secundum perfectionem. - Et ad primam obiectionem
in oppositum dicitur, quod ista maior est verissima, ut
etiam ipse postmodum cogitur fateri ibidem. Et quod pro-
batio ad oppositum nihil valet: nam cum hoc quod effectus
'universalissimus sit a pluribus, imo ab omnibus causis,
stat quod a sola prima causa est per se primo. Non enim
diximus quod effectus universaliores sunt tantum a causis
universalioribus, ut arguens intellexit: sed quod reducuntur
in eas, idest quod sunt per se primo ab eis. Et mirum
est quomodo in hoc caligaverit, cum in promptu erat nosse

· ι ·, 1 hanc maiorem ex 11 Pluysic. * et V Metaphys. Ἠ

 

Ad secundam vero probationem dicitur, quod conse-
quentia est optima: Esse per se primo est a causa univer-
salissima, ergo esse huius et illius, et cuiuscumque, est
per se primo ab eadem causa. Et fundatur consequentia
super illa categorica, esse, in quocumque fit, ab eo oportet
fieri, a quo per se primo fit; quam constat esse per se
notam. - Nec huic veritati obstat quod, cum fit bos, esse
fiat a bove generante: quoniam non fit ab eo nisi per
accidens, illo accidentalitatis modo quo coloratum fit per
accidens, cum ex nigro fit album.

471

,Ad obiectionem vero contra allegatam auctoritatem, iam
patet responsio *. Quia non est allata ad probandum quod
esse est a solo Deo ; sed quod esse est per se primo a Deo.

IX. Ad tertium autem dubium* dicendum est, quod ratio
litterae potest dupliciter intelligi. Primo, ut ex identitate
productionis esse per se primo et creationis, inferatur quod
creatio est propria actio solius Dei, idest conveniat soli Deo
ex propriis, seu virtute propria. Et sic processus pateret
ex d1ct1s in praecedenti quaestione ‘³‘. Et licet vera diceret,
non multum tamen artificiosus videtur: nec propositiones
assumptae de reductione effectuum in causas, multum vi-
derentur ad propositum.

Unde secundo intelligitur ut ex identitate per se primo
termini actionis primae causae'et creationis, inferatur quod
creatio est propria solius Dei actio. Et sic artificiosus valde,
et efficaciter ex assumptis propositionibus fit processus: ex
eo namque quod esse est per se primo ratio quod aliquid
fiat a prima causa, et etiam quod aliquid creetur, optime

,sequitur quod creatio primae causae propria est. Et hunc

sensum manifeste insinuat littera, dum primam propositio-
nem, scilicet quod esse est per se primo ratio quod aliquid
attingatur ab universalissima causa, probat ex regula redu-
ctionis effectuum universaliorum in causas universaliores.
Secundam vero, scilicet quod esse est ratio quod aliquid
creetur, ponit dicendo quod producere esse, non inquantum
est hoc vel tale, sed inquantum esse, pertinet ad rationem
creationis. In his enim verbis ostenditur quod esse ratio
creationis est. Et sic subtiliter ex identitate per se primo
termini, conclusum est intentum. Et quia hoc ex dictis satis
in promptu erat, ideo littera dicit quod satis apparet in
primo aspectu quod creatio est propria actio solius Dei.

X. Unde ad obiectionem in oppositum dicitur, quod
categorica fundans hunc processum, non est illa propo-
sitio (quamvis sit vera), scilicet producere per se primo
esse, est creare: sed quod respicere per se primo esse,
est operatio propria primae causae, vel, creare est respi-
cere per se primo esse.

Cum vero dicitur quod ista est falsa, dare per se primo
esse, est creare, quia in factione bovis etc.: respondetur
quod nullum inconveniens est, imo oportet, in factione re-
rum naturalium, esse a nullo fieri per se primo tunc. Quo-
niam fit semper unumquodque ex alio ente, licet per ac-
cidens: et, ut millies iam dictum est, non fit per se primo,
et consequenter a nullo fit per se primo, id cuius ratio
immediate ante illud erat sive per se sive per accidens, ut
patet ex 1 physic. ἢ

Notanter autem dixi tunc, ne ex hoc errareS, aut im-
poneres mihi aliquem effectum positivum per se unum in
universo a nullo agente per se primo. Quodlibet enim ens
quod a natura fit, in productione totius universi, in qua
producta sunt omnia secundum unam sui partem, scilicet
materiam, inchoative a prima causa coepit pendere: et post-
modum, ex cooperatione primae causae in secundis causis,
unumquodque complete fit ens· Et sic per se primo quod-
libet, inquantum ens, est a prima causa: sed non per actio-
nem totaliter novam. Et similiter conservatur ab ipsa. Et
sic esse omne reducitur in actionem Dei ut per se primo
causae, sed non totaliter novam.

XI. Quoad secundum *, ponit opiniones Avicennae et
Magistri satis clare circa communicationem actus creandi,
quod scilicet potest communicari creaturae. Et licet eorum
rationes non nisi arguendo afferantur, hic tamen ostenditur
quod positio haec non repugnat conclusioni determinatae *.
Cum hoc enim quod creatio propria est Dei actio, stat
quod potest alteri convenire, non ex propriis, sed inquantum
participat Deum, cuius est illa actio propria. Et hoc quan-
tum est ex ratione proprietatis. Et hoc ostenditur in littera

· de actione ignis respectu aeris.

Adverte hic quod Auctor, recitando *Magistrums refert
quoque seipsum, in 1 distinctione Secundi, qu. 1, art. 3, et
v distinctione Quarti, qu. 1, art. 3, qu. 3, ad 4, non asper-
natum opinionem Magistri, quam hic repellit curn sequa-
cibus, etlam si ipsemet fuit unus ex illis.

XII. Quoad tertium *, reprehenditur positio praedicta,
tali ratione. Causa secunda instrumentalis non participat

“Cf. num.praec .

'¹ Cf. num. v.

'¹ Art. 1.

⁸² Cap. vm, n. (ᾗ.

· Cf. num. ι.

· cf. num. ιι.

· Cf. num. 1.

