XII

inquit, <a nitorem spectes ac perfectionem, affirmare ausim nec a nobis antehac, nec ab
aliis unquam plus operis ac studii eius emendationi fuisse tributum... Id in primis curavi,
ut optimam et probatissimam ubique lectionem retinerem; tum, si qua dubia visa est,
alteram addidi; ceteras vero, unde nullus est usus, sed fatua quaedam veterum manu-
scriptorum ostentatio, omnino reieci.» - Secundis curis a doctis viris exornata haec
editio, purior prae ceteris publicam lucem aspexit. Sed in hoc minus laudandi claris-
simi editores, quod plus aequo insuper habuerint manuscriptorum codicum varias le-
ctiones, quasi in ipsis, praeter cuiusdam eruditionis ostentationem, nihil verae utilitatis
ad rem de qua agimus, sit positum. Imo ex variis codicum bonae notae lectionibus, si
sana crisi tractentur, sanoque delectu adhibeantur, peti solet praecipua cuiuslibet edi-
tionis commendatio. - Quod autem post tot Summae Theologicae a peritissimis viris
curatas editiones, nullo modo supervacaneum haberi posset iterum in consultationem
advocare manuscriptos codices, luculenter ostensum fuit a Thoma Madalena, Ordinis
Praedicatorum, in opusculo quod publici iuris fecit Caesaraugustae, anno 1719, et cui
titulum praefixit: « Crisis Thomistica et novissima litteralis emendatio, Summae Theo-
logicae Angelici Doctoris s. Thomae Aquinatis adiicienda, et post plurium theologorum
operam clariorem exhibens lectoribus sensum, iuxta antiqua volumina manuscripta, quae
divus Vincentius Ferrerius tradidit Conventui Alcanitii Ordinis Praedicatorum. › Sa-
pienter autem admonet in Praefatione sensum et ordinem litteralem divi Thomae potius
ex manuscriptis exemplaribus, quam ex editionibus subsistere debere. Quod facto ipso
declaravit, plura indicando loca, quae ex suis codicibus aut restitui aut exornari possent.

Inter alia divi Thomae opera, quorum editio Venetiis anno 1745 assumpta est per
Iosephum Bettinelli, curante praesertim clarissimo viro Bernardo M. De Rubeis, prodiit
anno 1755 etiam Theologica Summa. Porro huius operis accurandi eam instituerunt
rationem editores, ut quidquid sinceritatis et nitoris prae se ferrent priores editiones,
quidquid etiam ad novam editionem exornandam ex praecessorum laboribus peti posset,
totum in Veneta hac haberetur collectum. ι Quum inter ceteras », ait typographus,
ι editio Patavina anni 1712... absolutissima censeretur, hanc quidem exemplaris loco
adhibui: sed ad illustrandum, pristinaeque sinceritati reddendum divi Thomae textum
(a qua descivisse suspicabantur nonnulli), eorum omnium laboribus uti decrevi, qui vel
Summam Theologicam cum laude ediderunt, vel in earn, pro ea qua pollebant doctrina
et codicum bonae notae copia, crisin exercuere... Itaque horum omnium diligentissima
instituta collatione, variantes omnes alicuius momenti lectiones inferiori margini apposui,
ea in textu retenta, quae aut communissima aut probatissima visa est.» - Quae demum
elapso saeculo vel praesenti subsecutae sunt Summae Theologicae editiones, aut Ve-
netam hanc, aut Patavinas ante dictas, ut plurimum, referunt (1).

Celebriores Summae Theologicae editiones meminisse intererat, ut lector cogno-
sceret quid operis et studii positum hucusque sit in emaculandis vetustioribus editio-
nibus, quas mendis scatere semper et apud omnes in confesso fuit. Non est autem nobis
in animo ulterius aut de earum pretio inquirere, aut investigare quomodo ipsarum cu-
ratores datam fidem liberaverint. Hoc enim negotium neminem intelligenter agere posse
putamus, qui unamquamque editionem ad plures manuscriptos codices non expenderit.
Illud namque in quaestione modo versatur, an exemplaria hactenus typis excusa lit-
teram s. Thomae sinceram prorsus et incorruptam exhibeant. At huic quaestioni scienter,
ut res ipsa postulat, solvendae, quae alia via superesse potest, postquam excidit codex
autographus, praeter accuratam editionum collationem ad apographos ipsi Auctori ae-
quales aut suppares? Idcirco nos in recensione quam fecimus variarum editionum,
consulto abstinuimus a qualibet censura ferenda circa peculiares emendationes, quas
aut editores fecerunt in textu, aut faciendas iudicarunt viri eruditi. Satis nempe ad rem
nostram fore duximus, si lectorem remitteremus ad varias lectiones quas, ex nostris

(t) Inter alias mentionem meretur, etiam ob chartae prae· Commentariis Caietani, in X tomos in solio distributa, et nd
stantiam et elegantiam typorum, Romana editio anni 1773, cum Patavinam an. 1698 ad amussim exacta.

