' Cf. num. vu.

⁸ Contra
posit. -
vm.

rimam
f. num.

“ Art. 2.

' Ibid.

⁸ Ibid.

” 1 Sem, dist.
xxxviii, qu. ι,
art.¹ ι, prop. 5.

iivide num. seq.
ne.

¹· Articulis praec.

· Cf. num. xv.

190 QUAESTIO XIV,

XV. Contra secundam autem rationem conclusionis, sci-
licet, quia Deus habet apud se rationes omnium rerum *,
arguit Scotus, ubi supra *, interpretans per rationes rerum
ideas earum, quadrupliciter. Tum quia rationes extremo-
rum, quantumcumque perfectae, non pariunt notitiam com-
plexionis eorum contingentis. — Turn quia mere naturaliter,
ante omnem determinationem voluntatis divinae, reprae-
sentant, quando adhuc contingentia determinata non sunt. —
Tum quia ex eadem radice sequitur quod eodem modo
sunt contingentium futurorum de facto, et non futurorum,
sed simpliciter possibilium. - Tum quia non magis reprae-
sentant hoc fore illo tempore quam alio, ex eadem radice.

XVI. Ad huius difficultatis solutionem, praemittenda sunt
tria. Primo quod, licet idea et ratio se habeant sicut su-
perius et inferius, quoniam idea est terminus tantum in-
tellectus, ratio autem communis est et ad terminum et ad
principium intellectionis; quia tamen, ut in quaestione se-
quente '³' dicitur, principium intelligendi in Deo non pluri-
ficatur sed terminus, in intelligendo creaturas, et in littera
pluraliter dicitur rationes rerum esse apud Deum prae-
sentes; idcirco merito per ly rationes rerum interpretamur
ideas earum, quas constat comparari ad intellectum divi-
num ut quod intelligit, et non ut quo, ut in sequenti quaeq
stione * dicitur.

Secundo praemitto, quod haec quaestio non coincidit
cum illa, an per eandem ideam Deus cognoscat subiectum
et accidentia: quoniam adversarii per has argumentationes
intendunt inferre quod nec per eandem, nec per diversas
ideas Deus cognoscit complexionem contingentem. Haec
dixerim, ne quis credat anticipari hic quaestionem ibi* tra-
ctandam. Sed disputatur hic, quod ideae non se extendunt
ad repraesentandum complexionem contingentem. Quod
potius esset in sequenti quaestione differendum: sed pro—
pter rationem s. Thomae hic inclusam, et a Scoto‚ Aureolo *
et Gregorio ’⁸‘ in hac materia impugnatam, hoc in loco tra-
ctanda visa est. ·

Praemitto tertio quod, licet secundum viam tenentium
quod ideae non sunt idem cum substantia divina, hoc ‘sit
difficile aut impossibile; apud tenentes tamen ideas esse
ipsam divinam essentiam, facillime patet ideas se extendere
ad repraesentandas veritates contingentes. Cum enirn essen-
tia divina sit et ratio intelligendi omnia ut principium, et
ratio intelligendi omnia ut obiectum, ut patet ex supra-
dictis*; et ipsa, ut principium seu species intelligibilis, sit,
etiam secundum Scotum hic, sufficiens repraesentativum
omnium, etiam veritatum contingentium; oportet quod
ipsamet ut obiectum, sit etiam sufficiens ratio omnium,
etiam veritatum contingentium. Alioquin ipsa ut obiectum
non adaequaret seipsam ut speciem intelligibilem: quod est
impossibile. Et sic, cum ideae sint ipsa essentia ut est obie-
ctiva ratio rerum, consequens est quod se extendant etiam
ad veritates contingentes ·

XVII. His praelibatis, dicitur quod, cum apud s. Thomam
ideae sint ipsa essentia Dei ut est obiectiva rerum ratio,
optime dictum est quod, quia rationes seu ideas rerum
praesentes apud se habet Deus, ideo novit omnia futura
contingentia certe. - Unde ad primam obiectionem *, sim-
pliciter negandum est assumptum. Potest tamen, pro cla-
ritate doctrinae, distingui, quod idea alicuius quidditatis
potest dici dupliciter perfecta. Uno modo, ut perfectio dicit
modum intrinsecum rei cuius est. Et sic verum est assum·
ptum: quia quantumcumque perfecte repraesentetur homo,
secundum omnem scilicet suae intrinsecae entitatis modum,
nunquam repraesentaretur coniunctio eius cum sessione,
seu fortuita inventione thesauri. Alio modo, ut perfectio
dicit totalitatem omnimodam rei. Et sic falsum est assum-
ptum: quoniam si homo repraesentatur secundum omne
esse suum (hoc enim est totaliter repraesentari, quia se-
cundum omnia sua esse), necesse est quod repraesentetur
secundum esse quod habet in tali et tali coniunctione con-
tingenti. Sic autem perfecte repraesentant ideae divinae res:
et ideo assumptum in proposito est falsum. -

Ad secundum autem et reliqua, negatur antecedens, quod
est radlx omnium, scilicet quod ideae mere naturaliter re-
praesentent quidquid repraesentant. Dicimus namque quod

ARTICULUS XIII

aliquid repraesentant mere naturaliter, puta quidditates re-
rum: et aliquid non mere naturaliter, sed naturaliter ex
suppositione libera, scilicet existentias rerum et coniunctio-
nes contingentes. Illa enim repraesentant ante omnem actum
voluntatis divinae: ista autem, supposita libera determina-
tione divinae voluntatis ad alteram partem contradictionis,
ut ipsemet Scotus acceptat de repraesentatione horum in
essentia ut ratione intelligendi. Et sic patet cetera ruere:
quoniam non eodem modo se habent ad futura et non
futura, et ad hoc ternpus et aliud: sed determinatae sunt
ex supposita voluntate divina.

Et per haec patet responsio ad argumenta Gregorii con-
tra idem, in xxxvm distinctione Primi *-

XVIII. In responsione ad primum, adverte quod duo ex
ea habentur ambigua. Primum est, quod scientia Dei, quae
est prima causa, est necessaria. Secundum est, quod scita
a Deo sunt contingentia propter causas proximas, neces-
saria autem relata ad scientiam Dei. Et quamvis secunda
pars huius dicti non habeatur hic formaliter, explicatur
tamen formaliter in responsione ad secundum et tertium.

Contra primum enim dictum manifeste obstat libertas
divinae scientiae respectu creaturarum ut factibilium, et di-
vinae causalitatis. Deus enim libere fecit scibilem factionem
creaturarum, quia ipsam voluit: si ipsam noluisset, nec a
Deo nec ab alio sciretur. Et ex eadem radice patet quod
est causa libera. Igitur scientia Dei respectu eorum quae
fiunt, ut sic, nec est necessaria quoad scire, nee quoad cau-
sare. Omnino igitur falsum est quod scientia Dei, quae
est prima causa, est necessaria.

⁸ Qu. 11, art.8.

XIX. Contra secundum autem dictum obiicitur. Aut in·''

tendit quod unum et idem in se est contingens et neces-
sarium simul, scilicet quod contingentiam habeat a causis
propriis, necessitatem vero a causa prima. Et hoc est im-
possibile: quia contingens et necessarium sunt differentiae
substantiales entium, et oppositae, ut patet; ergo impos·
sibile estquod idem sit contingens et necessarium secun·
dum idem, quantumcumque ad diversas causas comparetur.
Et tenet sequela: quia natura rei non mutatur in se propter
diversitatem habitudinum ad diversas causas. Aut intendit
quod res in se contingens, ad primam causam habet ha-
bitudinem necessariam, ad causas autem proximas habet
habitudinem contingentem: seu e converso, quod prima
causa habet habitudinem necessariam ad effectum in se
contingentem, causae vero proximae habent habitudinem
contingentem ad eundem. Et contra hoc arguit Scotus‚ in
1, dist. 11, qu. 1, et dist. vm, qu. v, et dist. xxm in hac
quaestione *‚ quadrupliciter.

Primo sic. Causa quae movet inquantum mota, si ne-
cessario movetur, necessario movet: sed omnis causa se-
cunda movet, seu agit, inquantum mota a prima: ergo,
si necessario movetur a prima, necessario quoque movet
ipsa. Et sic nulla datur causa contingens. — Praeterea, causa
prior prius naturaliter et simpliciter respicit effectum, quam
causa posterior: ergo in illo priori, causa prima dabit effe-
ctui necessitatem: igitur in secundo instanti naturae, causa
proxima non potest eidem dare contingentiam. — Praeterea,
omnis effectus contingens causae secundae potest produci
a Deo immediate, stante identitate naturae illius effectus:
ergo esset contingens, sublatis causis secundis, a sola prima
causa dependens: ergo, - Praeterea, Deus de facto multa
contingentia immediate produxit: ergo res non sunt contin·
gentes ex proximis causis, sed a prima causa principaliter.

XX. Ad huius difficultatis evidentiam, scito quod de
radice unde oritur contingentia disputare, directe non spe-
ctat ad hunc locum, in quo de contingentibus in eo quod
scitis, non in eo quod causatis, est quaestio: sed spectat
partim ad quaestionem xxx *, in qua de voluntate Dei ut
causa est rerum, quaeritur (quoniam scientia non causat
nisi determinata a voluntate); partim ad quaestionem cxv “,
in qua de necessitatione inferiorum a superioribus corpo-
ribus disputatur. Sed quia in hoc primo argumento litterae
agitur de contingentibus.in eo quod causatis a scientia
Dei, quia illa scientia est non solum scientia, sed causa
scitorum; et in responsione dicitur non solum quod stat
causam proximam esse contingentem, et remotam neces-

' eoum tertiam
posit.

· Vide art. 8.

⁸ vide art-4, 6.

