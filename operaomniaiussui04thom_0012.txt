X

constanter adhaesimus; et ab omnibus adhaerendum esse non dubitamus, qui nolint,
loco correctionis, novas corruptiones ingerere. At quod ad suos manuscriptos codices
tunc demum confugeret, quando aliquid occurrebat quod obscurum, falsum aut dis-
sonum ab Aquinatis ingenio videbatur, hoc certe probare non possumus Ea namque
nobis insidet experimento firmata opini0, codices quantumvis optimos non posse ad
accuratam cuiusvis operis recensionem multum subsidii praestare, nisi a capite ad cal-
cem, ut dicitur, intenta mente et oculis examussim perlustrentur.

Exemplo Garciae excitati alii praeclarissimum opus ulterioribus curis emaculan-
dum susceperunt. Hos inter occurrit Cosmas Morelles, qui novam omnium operum
s.Thomae editionem adornavit vulgavitque, Antuerpiae, anno 1612. ‹< Ad corrigendum
vero Summae Theologiae loca plurima », inquit ipse in Praefatione, ⁶< excitavit me Cor-
rectorium industrie elaboratum atque editum a perdocto viro fratre Francisco Garcia,
quondam apud Tarraconenses publico Theologiae Prosessore, et postea Valentiae
Gymnasii Praedicatorii Regente. Cuius viri correctionem, etsi non in omnibus locis ab
ipso designatis, pro maiori tamen parte in principalioribus, cum manuscriptis tamen
plerisque vetustioribus exemplaribus consonam deprehendi.» Vestigiis nempe Garciae,
ut plurimum, institit Morelles. Quamvis ergo utriusque opera aliquantum provecta fuerit
erratorum emendatio, multo tamen plura etiam in hac editione remanserunt, in quibus
restituendis suas curas uberiori cum fructu posteriores editores collocarent.

Ut igitur opus ad optatum exitum perduceretur, novam molitus est editionem (1)
Gregorius Donatus, Romanus, Hyacinthi Petronii, Sacri Palatii Apostolici Magistri, So-
cius. In Epistola ad sincerae veritatis candidum amatorem, haec de ratione quam se-
cutus est in sua editione accuranda, edisserit. ι Ipsissimae Angelici Auctoris menti,
tuaeque utilitati consulendum duxi; quod facturn est castigatissima emendatione. Nullus
quippe codex aut vetustate eximius, aut fide insignis, in Italia, Gallia, Hispania, Ger-
maniaque fuit universa, qui Romanam hanc tertiam plenissime non adiuverit editionem.
Habes hic puram Thomae mentem, cui nihil extraneum admixtum, nihil detractum, au-
ctumque. Subreptitia nonnulla eliminavimus; si qua deerant, adiecimus.» - Quantam co-
piam variarum lectionum suppeditassent tot et tarn varii codices, quot Donatus dicit
suam adiuvisse editionem, argumento esse possunt vel septem codices unius Vaticanae
Bibliothecae, ex quibus collectae a nobis et notatae, in solis xL1x quaestionibus, va-
riantes lectiones ad plura milliaria numerantur. At loca quae ex suis codicibus emen-
danda vel restituenda deprehendit Donatus in tota Summa, quaeque in principio Primae
Partis in sua editione prostant, esse valde pauca, prae locis in hac Leoniana editione
notatis, unusquisque intelliget qui vel modicam instituerit comparationem. Absque ulla
ergo iniuria coniicere possumus more typographorum locutum fuisse Donatum: neque
enim credi potest tantum numerum codicum per se vel per alios consulere potuisse, nisi
forte iis duntaxat in locis, ubi editi videbantur a germana Aquinatis lectione desciscere.
Verum ex tali codicum inspectione quam parvus fructus colligi possit pro naviter accu-
· randa antiquioris operis editione, iam supra monuimus. Multa namque ab editis omissa,
multa maiori claritate et proprietate verborum significata, multa aptiori ordine disposita
deprehenduntur in manuscriptis codicibus, si in toturn ipsi legantur, quae oculatissimus
quisque ne suspicaretur quidem. Pleraque enirn loca, licet germanam Auctoris litteram
non exhibeant, sunt tamen ita per viros utique non ignaros concinne ex proprio ingenio
restituta, ut legentem fallant sub specie genuinae lectionis.

Haec autern sic a nobis dicta, non eo certe spectant, ut aliquid vel minimum de-
trahatur labori et studio Donati aliorumque, quibus potius aequum est meritam laudem
rependere. Sed haec diximus ne fucum saciant lectori typographorum praefationes, et ut
innotescat quo modo ab editionum curatoribus plerumque in subsidium vocati suerint
vetustiores codices. Quod utique non in culpam ipsis vertendum est, qui id omne pro
virili parte egerunt, quod tempora, aliaque id generis impedimenta sinebant. - Ceterum

(ι) Romae, sumptibus Andreae Brugiotti, apud Bartholomaeum Zannettum, 16¹9.

