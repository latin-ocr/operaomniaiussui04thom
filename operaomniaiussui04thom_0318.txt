Χ

300

in genere: in quo etiam erravit tertia ratio. Quoniam, si
tota universitas creabilium esset, essent quidem infinitae
perfectiones specifice, non tamen essent infinitum ens: quo-
niam et singula, et omnia simul, essent entia per participa-
tionem. Et similiter, si esset aliqua una creatura aequiva—
lens omnibus illis, non esset infinitae perfectionis simpli-
citer, sed in genere. Sicut, si essent infinita animalia, aut
unum animal eis aequivalens, non sequeretur nisi infinita
perfectio in genere animalis: et sic minima intelligentiarum,
cum sit altioris ordinis forma, esset perfectior omnibus eis,
utpote sub genere animalis.

Ad secundam obiectionem dicitur, quod peccat tripliciter.
Primo, quia processus iste non est ad mensuram: cum non
sit ad terminum aliquem. — Secundo, quia non distinguit
inter totalem processum, de quo tamen est tota quaestio;
et singulos partiales processus, de quibus non est quaestio;
quoniam constat quemlibet esse finitum, et ad mensuram
materialiter, idest ad rem quae, si esset, esset mensura. — Et
hic est tertius error, quod scilicet non distinguit inter pro-
cessum ad mensuram materialiter et in potentia, non na-
turali, sed logica et divina; et mensuram in actu, et ut sic.

Tertia quoque ratio tripliciter errat. Primo, quia putat
universitatem creabilium plus posse actu accipi, quam uni-
versitatem numerorum. - Secundo, in hoc quod diximus,
quod aequivocat de infinita perfectione. - Tertio in hoc,
quod non videt quod infra infinitum in genere, finitum

QUAESTIO XXV, ARTICULUS VI

autem simpliciter, potest in infinitum procedi simpliciter.
Quod est intentum.

Quarta autem peccat, sicut secunda. Tum quia proces-
sus iste totalis non est ad unitatem et totalitatem universi:
quia nullum habet terminum, ut iam dictum est. ·- Tum
quia singuli partiales processus sunt ad unitatem et tota-
litatem universi nonnisi in potentia logica et divina. —- Tum
quia sunt ad huiusmodi unitatem et totalitatem materia-
liter, et non formaliter: non enim implicat contradictionem
quod fierent plures creaturae, absque aliquo universo per
se ex eis resultante.

Ad quintam autem patet responsio, quod illud dictum
Dionysii intelligitur de creaturis inter se, et non de con-
nexione inter creaturam et Deum. Unde non datur primum
possibile, descendendo a Deo; nec ultimum, ascendendo ad
eundem. Et sic vana est quaestio, utrum sit finitum vel
infinitum. De facto autem semper datur primum factum,
quod est perfectionis finitae.

Sexta demum obiectio seipsam interimit. Quoniam infi-
nita distantia ex infinitate alterius extremi, infert necessario
infinita intercidentia media, si non actu, tamen in potentia;
ut manifeste patet in quantitate continua3 non enim potest
intelligi quod inter lineam infinitam et lineam pedalem
non possint intercidere infinitae lineae mediae, scilicet bi·
pedalis, tripedalis, et sic in infinitum. Unde consequentia
allata nihil valet.

 

