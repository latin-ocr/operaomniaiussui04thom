” Cap. 111, n. 3

⁴¹ Art. ι.

· Art. 1, ad 1.

62

est, simpliciter aut tale, quia est bonum, an ex hoc ipso
reddatur causa finalis. Et hic sensus est, iudicio meo, in·
tentus: quia formalis est, et tanto dignus ingeni0; et re-
sponsio ad hoc tendit.

ΙΙ. Circa hanc determinationem, adverte breviter verita-
tem quam hinc habes, de illa quaestione, utrum res sit
causa finalis in intentione, aut in executione, etc. Cum
enim hic habeas (quod in 11 quoque physic. * habetur)
quod bonum importat finis rationem in actu exercito (quod
etiam inductive probatur, dum omnis ratio propter bonum
aut melius, finem affert), oportet ut eadem ratione rem
aliquam finem dicas, qua bonam earn asseris. Ex supra-
dictis * autern patet quod bonum formaliter unumquodque
dicitur et est, ratione esse: finis igitur rationem habet res
ratione esse. lta quod, sicut forma est ratio causandi effe-
ctive, existere autem est conditio formae efficientis: ita esse
est ratio causandi finaliter; esse autem in intentione, est
conditio esse causantis finaliter; esse autem in executione,
non est finis, sed terminus et effectus tam finis quam effi-
cientis. Et hoc inductione, non ratione eget: sanitas enim,
scientia, balneum, etc„ appetitur ut insit, ut habeatur, etc„
non in intentione, sed secundum esse naturale ipsius. Et
sic esse est ratio quod appetatur res, quod idem est quod
finalizare: sed nunquam aliquod horum finalizaret, tra-
hendo appetitum ad se, nisi esset in intentione, ut patet:
ex hoc autem experimur sequi executionem rei quae ut
finis movet. Et hoc voluit Averroes XII Metaphys„ com-
ment. xxxvr. Et hoc, bene penetratum, solvit omnes diffi-
cultates apud intellectum abstrahentem rem ab esse extra
animam, -ab esse in executione, et ab esse in intentione,
modo praedicto.

111. In corpore duo: primo respondetur quaesito; se-
cundo excluditur tacita obiectio. Quoad primum, est con-
clusio responsiva quaesito affirmative: Bonum habet ratio-
nem causae finalis. — Probatur. Appetibile habet rationem
ginis: bonum est appetibile: ergo bonum habet rationem
ms.

1v. Quoad secundum, tacita obiectio est haec. Superius *
iam determinatum est quod bonum non habet rationem
primi, sed ultimi potius. Modo autem dicitur quod habet
rationem causae finalis: quarn constat habere rationem
primi, cum finis sit causa causarum. Quomodo ergo stant
haec simul, quod bonum habeat rationem ultimi et primi?

Hanc obiectionem excludendo, primo ponit responsio-
nem: deinde probat* ipsam. Responsio est, quod bonum est
ultimum 1n essendo, primum autem in causando: quamvis
in littera prima pars responsionis huius tantum propona—
tur. - Probatio est: primurn in causando, est ultimum in
essendo; finis est primum in causando; ergo finis est ulti-
mum in essendo. Sed bonum habet rationem finis: ergo.
Maior probatur ex testimonio sensibilium, in quibus pri-
mum in causando, est ultimum in causam, ut patet in
igne et calore. Ergo, absolute, primum in causando, est ul-
timum in essendo.

V. Circa maiorem, adverte terminos: quod ly primum
et ultimum denotant in proposito ordinem generationis,
et supponunt pro formis, seu rationibus formalibus, quae
sunt principia causandi et essendi. Ly vero in causando
sumitur ut distinguitur contra in essendo. Supponitur si-
quidem hic duplicem dari ordinem generationis inter res:
alterum in causando, alterum in essendo. Et ille quidem
attenditur penes prius et post causare, iste vero penes prius
et post esse: ita quod illa res est prior in causando, cuius
causalitas non pendet a causalitate alterius, sed e converso;
et similiter illa res est prior in essendo, cuius esse non
praesupponit esse alterius, sed e converso. Est ergo sensus
maioris, quod res prior ordine generationis quoad causa-
litatem, est posterior ordine generationis quoad esse.

Vl. Circa probationem maioris, adverte quod ordo re·
rum in essendo potest considerari absolute ; et sic 'sumitur
in maiore: et potest considerari in tali genere, puta causa-
torum; et sic sumitur in probatione maioris. lta quod ab
ordine in essendo invento inter fundamenta prioris et po·

QUAESTIO V, ARTICULUS IV

sterioris causae, puta caloris et formae ignis in causato,
manuducere nos voluit ad ordinem in essendo simpliciter.
Non enim intendebat maiorem ex vi probationis inferre:
sed ostendere quod non oportet eundem ordinem esse inter
res in essendo, qui estin causando, nec e converso: quod
sufficienter ex illa probatione fit. Et rursus intendebat ad
intelligibilia haec, ex sensibilium testimonio elevare: quod
satis hic fit.

VII. Circa huius maioris, et totius rationis vim, dubium
occurrit. Quia aut hic est sermo de ordine in causando et
essendo absolute; aut respectu huius, et in hoc. Si absolute,
maior est falsa. Tum quia ultimus finis omniurn, puta
Deus, est primum in causando; et tamen non est ultimum,
sed primum quoque in essendo. Tum etiam in exemplo
litterae: forma ignis non solum est primum in essendo,
sed etiam in causando; nam prius forma ignis causat for-
maliter ignem, sive causantem sive causatum, quam calor
effective calefaciat. Et simile est in omnibus: semper enim
forma praevenit et in esse et in causalitate formali.- Si autem
respectu huius, aut in hoc: ergo non habetur intentum.
Intendit enim absolute ordinem boni ad alia assignare ; et
non in hoc vel illo.

VIII. Ad hoc dicitur quod hic sermo est de ordine et in
causando et in essendo absolute. Sed obiectio peccat. Tum
quia male interpretatur maiorem. Non enim intendimus
quod primum in causand0, illud idem numero sit ultimum
in essendo, respectu eorum quorum est primum in cau·
sando (haec enim universalis est impossibilis, nec eam
somniavimus): sed intendimus illud idem secundum ratio—
nem formalem, sive eandem specie, sive eandem genere,
sive eandem secundum analogiam, sit ultimum in essendo,
in ordine eorum quorum est primum in causando. Et hoc
modo, ratio bonitatis divinae est prima in causando fina-
liter, et ipsamet secundum analogiam est ultima in essendo
in re qualibet; ut patet ex articulo 1, in responsione ad 1.
- Tum quia testimonium ex sensibilibus in littera adductum
pervertit. Ut enim iam dictum est *, sensibilia hic addu-
cta sunt, ut ex ordine in causando hoc, et in essendo in
hoc causato, perciperemus ordinem in causando simplici-
ter et in essendo simpliciter, non esse eundem. Unde,
licet forma substantialis ignis sit prior in essendo et in
causando simpliciter quam calor; non tamen est prior in
causando hoc, idest hunc ignem generandum. Prius enim,
ordine generationis, est calefactio quam generatio formae
ignis: alteratio enim praevia est generationi. Et tamen pri-
mum quod sortitur hic ignis genitus, est forma ignis: et
calor consequitur formam, sicut universaliter propria ac·
cidentia consequuntur formam.

lx. At siin sensibilibus ordinem simpliciter cupis inspi-
cere, adverte quod causalitas formalis pendet necessario ex
effectiva, et liquebit quaesitum. Licet enim in hoc sensibili
primum sit quod quid erat esse, quod spectat ad causam
formalem; nulla tamen forma aut quidditas vere habet
causalitatem formalem secundum rem, nisi ab aliqua caum
sit effectiva, quam oportet propter finem agere. Cum enim
forma non sit causa formalis sui ipsius, sed alterius, puta
compositi, et omne compositum (ut in qu. 111 * dictum
est, et Averroes in ΧΠ Metaphys„ comment. xxv, testatur)
ab alio sit; oportet ante omnem causalitatem formalem
esse effectivam, et ante hanc, finalem. In essendo tamen,
primo invenitur et in causa forma, et in effectu similitudo
formae: secundo, in causa vis activa, et in effectu eius par-
ticipatio: tertio, in causa bonitas, et in effectu comple·
mentum, quod est participatio bonitatis. Et sic simpliciter
praeposterus est ordo in essendo et iu causando.

X. Pro notitia tamen litterae in calce, scito, novitie,
quod duplicis perfectionis meminit, scilicet in esse et ab·
solute. Et intendit perfectum in esse, perfectum substantia-
liter: perfectionem vero absolute, quam dicit in ente fun-
dari per boni rationem, perfectionem rei simpliciter, seu
totalem. Haec enim secundum boni simpliciter rationem
attenditur, ut ex supradictis * patet: tunc enim nihil omnino
deest.

· Num. vt.

⁸ Art. vu-

³ Art. ι, ad ι.

