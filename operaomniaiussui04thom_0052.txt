34 QUAESTIO ·11‚ ARTICULUS 111

permissioni divinae, quae ad voluntatem spectat; ideo par-
ticularis est. Universaliter autem, distinguendum videtur
antecedens. Quoniam oppositum infinitum contingit dupli-
citer. Uno modo, communicabile aliis secundum eandem
rationem, sicut si ignis esset infinite calidus: calor enim
est communicabilis aliis secundum eandem rationem, qua
est in igne. Alio modo, incommunicabile aliis secundum
eandem rationem, quamvis sit participabile per quandam
analogiam: sicut esse Dei est infinitum, non tamen com-
municabile aliis secundum eandem rationem (alioquin pos-
sent esse plures dii), quamvis sit participabile ab omnibus
plus et minus.

Dico igitur quod, si unum oppositorum, communicabile
secundum eandem rationem, est infinitum, reliquum non
erit nec in eodem susceptibili, nec in alio quocumque.
Si autern unum oppositorum, incommunicabile secundum
eandem rationem, participabile tamen, est infinitum, optime
sequitur quod reliquum formaliter excludet a se: sed non
sequitur, ergo reliquum effective excludet a quolibe't, etiam
si ponatur naturaliter agere. Et ratio est, quia agens infi-
nitum, finite participatum, non excludit a participantibus
totaliter suum oppositum: sed oppositum infinitum incom-
municabile, seu bonurn infinitum, est huiusmodi: ergo. -
Maior patet ex inductione. Si enim sol esset infinite calidus,
et calor non esset communicabilis inferioribus secundum
eandem rationem, sed secundum quandam analogam irni-

tationem tanturn; sol, inquantum calidus, esset infinitum
agens, finite tamen participatum, quia non secundum ean·
dem rationem. Ac per hoc, non produceret in aliquo nisi
caloris finitam participationem: et consequenter non exclu-
deret omne frigus a participantibus ipsum, quia curn ca-
lore finite impresso stat aliquis gradus frigofim- Patet et
ratione. Quia quantaecumque virtutis sit agens, non excludit
effective oppositum, nisi inquantum est incompossibile ef-
fectui. Sed existente agente infinito in se , finite autem
participato ‚ effectum non oportet esse incom ossibilem
cuilibet gradui oppositi: quia effectus finite ha et ratio-
nem unius oppositi. Ergo agens infinitum, finite tantum
participatum, non tollit effective totaliter suum oppo-
situm.

Et propterea Deus gloriosus, qui est infinitum bonum,
etiam si naturaliter ageret, no'n tolleret omne malum ab uni-
verso. Quoniam finite tantum participatur a quocumque: et
ex bonitate sua prodiret universitas bonitatum constituen-
tium gradus diversos in universo, ex quorum naturis necesse
est oriri malum; sicut ex natura lupi mors agni, et ex
natura elementorum corruptio mixtorum, etc. Et ideo, ele-
vando rationem in littera assignatam, merito negatur con-
sequentia: quia ex infinita bonitate Dei oritur mala esse
(propter bonum tamen universi); et non oritur mala non
esse. Et sic ad infinitam Dei bonitatem spectat, quod ma-
lum sit in effectibus suis, non in seipso.

 

 

