2‘7- .- -v—⁷ -

*vc-r< , . „-

l,
ξ

 

QUAESTIO ΙΙΙ, ARTICULUS ΙΙΙ 41

Dei a deitate, et suppositi a natura: quoniam aequivalet

’ illud individuum supposito quoad hoc: distinguitur enirn
suppositum a natura, ut habens ab habito, et quod est a,

quo est, et subsistens ab eo quo subsistit, etc. Nec con-
gruebat doctrinae ordini, ut tractatui de absolutis immisce-
rentur respectiva revelata, et tam remota ab his principiis,
tot intercedentibus mediis quaestionibus decidendis.

lv. ln corpore est una conclusio, responsiva quaesito
affirmative: Deus est idem quod sua essentia seu natura. -
Probatur. Ratio differentiae inter naturam et suppositum,
est distinctio naturae a materia individuali: ergo in formis
simplicibus, quae per seipsas individuantur, non differt sup-
positum a natura: ergo Deus est sua deitas, et sua vita, etc.

Antecedens probatur ex ratione distinctionis naturae et
suppositi in rebus materialibus, notioribus nobis. Natura
comprehendit in se ea tantum quae cadunt in definitione
speciei: ergo non comprehendit materiam individualem:
ergo ex hoc distinguitur a supposito. -Assumptum patet. Et
prima consequentia nunc facta probatur dupliciter. Primo,
quia materia individualis non clauditur in definitione spe-
ciei; ut patet dehis carnibus respectu naturae humanae.
Secundo, quia principia definientia habent se formaliter re·
spectu materiae individuantis: in cuius signum, humanitas
significatur ut pars formalis hominis. - Secunda autem pro-
batur: quia in suppositi ratione, si definiretur, clauderetur
materia individualis, ut in Socrate.

'Consequentia autem prima ut per se nota relinquitur. —
Secunda autem probatur: quia Deus non est compositus
e'x materia et forma, ut ex praecedenti patet articulo.

V. Circa terminos assumptos in antecedente, et conse-
quenter in tota hac ratione, distingue primo ly natura et

‚ ly suppositum. Possumus enim de eis loqui dupliciter: uno

modo, secundum rem tantum; alio modo, secundum mo-
dum significandi. Sumuntur natura et suppositum secun-
dum rem tantum, quando sumuntur secundum proprias
rationes rei quam significat natura, et rei quam significat
suppositum, abstrahendo a modis significandi: verbi gratia,
uando sumitur natura humana secundum eius propriam
efinitionem, et Socrates secundum eius rationem propriam,
non curando an natura significetur in abstracto vel con-
creto, etc. -— Sumuntur autem secundum modos significandi,
cum sumuntur ut stant sub nominibus primae intentionis,
puta humanitas, homo, Socrates, Socrateitas, etc.

Sermo praesens est de natura et supposito secundum
rem, et non secundum modum significandi: hoc enim potius
logici, illud metaphysici negotii estss Et ideo cessant omnes
argumentationes et responsiones, quae immiscent significari
per modum partis, vel excludere a significatione, aut nec
excludere nec includere, et similia; quae ad differentiam
inter haec ex modis significandi, non ex rebus, spectant. -—
Nee obstat quod in corpore huius articuli inferatur quod
humanitas significatur ut pars formalis hominis, ad pro-
bandum quod natura non includat materiam individualem:
quoniam hoc allatum est ut signum a posteriori notius, ad
manifestandum retiam ex modo significandi, distinctionem
secundum rem naturae a materia individuali.

Vl. Distingue secundo * ly differre, seu differentia. Est
enim duplex: secundum rationem, et secundum rem. Et
haec subdividitur in differentiam realem inter rem et rem: et
in differentiam realem inter rem includentem aliquid reale,
et non includentem illud (includere autem et non includere
nunc dicimus, non ex modo significandi, sed ex ratione for-
mali rei significatae formaliter sumptae). Et haec rursus sub-
dividitur in differentiam realem penes inclusionem alicuius
realis intrinsece, sicut homo differt ab animali quia includit
intrinsece rationale: et penes inclusionem alicuius realis
extrinsece, sicut' disciplinabile differt ab homine (fingendo
quod disciplinabilitas sit eadem res quod natura hominis),
quia includit extrinsece disciplinam, ut actum per quem
definitur, quam non includit homo in sua ratione.

VII. Quatuor igitur cum sint modi differentiae: secun-
dum rationem tantum, ut est inter hominem et humanita-
tem; inter rem et rem. ut est inter Socratem et Platonem;
inter rem includentem intrinsece aliquid reale, et abstrahen-
tem;.et inter includentem extrinsece aliquid reale, et abstra-

Smmar. Τι-ιεοι. D. 'saonae Τ. 1.

hentem ab illo: in antecedente assumpto *, et tota hac
ratione ac conclusione, sermo tantum est de differentia
tertio modo, idest penes inclusionem intrinsecam.

Non enim est hic sermo de differentia secundum ratio-
nem tantum: quoniam suppositum et natura in omnibus,
etiam in Deo, sic distinguuntur. Deus enirn et deitas, ra-
tione modi significandi, distinguuntur intantum, quod ista
est haeretica, deitas generat deitatem, et ista catholica,
Deus generat Deum, ut patet in principio Decretalium *. —
Neque etiam est hic sermo de differentia reali, qualis est
inter rem et rem. Constat enim quod natura substantialis
et suppositum non possunt naturaliter sic distingui, ut sint
totaliter duae res diversae. — Nec etiam est hic sermo de
differentia reali extrinseca: quoniam falsum esset antece-
dens; et falsum esset quod in substantiis immaterialibus
non differt suppositum et natura. In substantiis enirn se-
paratis, suppositum a natura differt extrinsece: quia suppo-
situm, ut sic, includit subsistere (quod est esse per se),
non intrinsece, sed quodammodo quasi ut proprium actum,
ad quem quodammodo deberet definiri si definiretur; na-
tura autem, non. Et propterea s. Thomas, in Quodlibeto ΙΙ,
qu. u, art. 2, de tali differentia loquens, dixit quod in an-
gelis differt suppositum a natura.

Relinquitur igitur quod sit hic sermo de differentia penes
inclusionem intrinsecam. Tum quia ratio assumpta in littera
manifeste secundum talem differentiam distinguit supposi-
tum a natura in rebus materialibus; quia scilicet supposi-
tum includit materiam individualem, quam non includit
natura: constat enim hoc intelligi de intrinseca inclusione.
Tum quia in separatis a materia, tali differentia non distin—
guitur suppositum a natura, ut hic affirmatur, ex eo quod
individuantur per seipsa: idest quia idem est constituens
naturam et individuum; ac per hoc, nihil intrinsecum in-
cludit individuum, quod non claudat natura, et e converso.
Tum quia idem censetur iudicium in littera de identitate sup-
positi et naturae in substantiis separatis, et Dei cum deitate:
hoc enim non est simpliciter verum, nisi de differentia intrin-
seca loquendo; quoniam, ut iam dictum est, in Quodlibetis
aliud protulit iudicium, loquendo de differentia extrinseca.

” cf. num. ιν.

” Cap.u, de Sum-
ma Trinitate.

Est ergo sensus antecedentis, quod ratio differentiae in· ⁴

trinsecae inter naturam et suppositum, secundum rern seu
rationes formales sumpta *, est distinctio naturae a materia
individuali. Et similiter sensus omnium conclusionum quae
implicite hic continentur, de supposito et natura in rebus
materialibus et in separatis a materia etc„ eodem intellectu
sumendus est.

VIII. Et si praedicta diligenter inspexeris, complecteris
dispositionem omnium rerum quoad identitatem et distin-
ctionem inter suppositum et naturam. Habes enim in pri-
mis, quod suppositum et natura non substantialiter con-
stituens suppositum (sive sit natura accidentis, ut Socrates
et eius complexim sive sit substantia quasi adventitia, ut
humanitas Verbi Dei) distinguuntur quadrupliciter: scilicet
ut res et res, et intrinsece, et extrinsece, et secundum ra-
tionem. - Habes secundo, quod suppositum et natura in
substantiis compositis, distinguuntur intrinsece, et extrin-
sece, et secundum rationem. — Habes tertio, <quod in sub-
stantiis innuaterialibus, distinguuntur suppositum et natura,
non intrinsece, sed extrinsece secundum rem, et secundum
rationem. - Habes quarto, quod in Deo nullo modo distin-
guuntur secundum rem Deus et deitas: sed ratione tantum
modi significandi. — Habes et concordiam dictorum s. Tho-
mae, et intellectum eorum quae in diversis locis de hac
materia scripta sunt.

IX. Circa primam consequentiam in littera factam *, ad-
verte quod ideo relicta est pro constanti, quia fundatur
super illa regula posterioristica satis trita, si affirmatio est
causa affirmationis, negatio est causa negationis, et e con-
verso *. Et quoniam haec maxima non tenet nisi in causis
propriis, ideo in antecedente ly ratio, cum dicitur ratio
differentiae etc„ supponit pro ratione propria. Itaque sensus

v est: propria et praecisa ratio differentiae intrinsecae inter

naturam et suppositum. Et tunc manifeste patet vis conse-
quentiae, ex negatione talis rationis, negationem sui effectus
inferens.

6

” cf. num. v.

· Cf. num. ιν.

“ 1 Poster„ cap.
χιιι, n. ὃ.

