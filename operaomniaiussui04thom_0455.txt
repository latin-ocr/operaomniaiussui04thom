· Contra concl- 3.

QUAESTIO XLII, ARTICULUS I

tione. Et idem est iudicium de substantia per modum quan·
titatis sumpta. Semper namquetaequalitas includit priorem
relationem, et addit modum fundamenti.

V. In responsione ad tertium, adverte quod Aureolus,
apud Capreolum ibidem '²‘‚ impugnat ultima verba, volens
quod Pater est aequalis et aequatur Filio. Et consistunt ra-
tiones suae in hoc. Aequari non significat aequalitatem ac-
cipere, sed aequalitatem habere per modum fluxus, ut ce-
tera verba: ergo potest convenire Patri. - Antecedens patet
ex se, et inductive: dicimus enim quod duae lineae coae-
quantur, et tamen neutra ab altera aequalitatem sumit, etc.

Ad hoc dicitur, quod aequari, secundum proprietatem
vocabuli, significat motum seu accessum quendam ad id cui
aequatur: unde non proprie dicimus lineam aequari lineae,
nisi cum fit, secundum rem vel designationem, aequalis al-

* teri. Unde negandum est antecedens: et inductio est ad

⁸ ef. num. vr.

' · cr. ibid.

oppositum. Verum, gratia materiae, in divinis omne acci-
pere, accedere, etc„ spectat ad originem: et propterea ibi
sequitur differentia in littera posita inter nomen et verbum
quoad Patrem et Filium. Quamvis etiam in creaturis, cum
linea aequatur per se lineae, ab illa aequatur; sicut imago
Caesaris a Caesare fit.

Vl In responsione ad quartum, adverte opinionem Do-
ctoris, et eius fundamenta. Opinio est, quod aequalitas di-
vinarum personarum non est relatio realis; et quod cum
dicitur, Pater et Filius sunt aequales, ly aequales tria in-
cludit, scilicet unitatem essentiae, distinctionem realem re-
lationum subsistendum, idest personarum, et relativam ap-
pellationem, qua formaliter denominantur aequales; et quod
secundum illa duo, aequalitas ponit aliquid reale in divinis,
secundum tertium autem, relationem tantum rationis ponit:

uod et auctoritate Magistri confirmatur, in xxx1 distinctione

rm.

Fundamenta autem positionis sunt duo, secundum duas
conditiones requisitas ad mutuas relationes reales hic defi-
cientes. Altera est distinctio realis fundamentorum: altera
est fundatio non super alia relatione.

VII. Verum contra haec arguitur a tenentibus opposi—
tum, de quorum numero est Scotus, in xxxx distinctione
Primi, et in delibeffs, qu. νῐ, ubi contra haec obiicit.

Arguitur igitur primo contra illam conditionem de reali
distinctione fundamentorum. Aequalitas fundatur super una
quantitate distinctorum extremorum: ergo super simpliciter
una quantitate distinctorum ‚ verior est aequalitas quam
super quantitate una secundum quid: ergo super quantitate
una numero verissima fundatur aequalitas.

Secundo, quia ad relationes reales sufficiunt tres con-
ditiones: scilicet distinctio realis extremorum realium, fun-
damentum reale, et quod insint extremis absque omni opere
intellectus. Ergo.

Ter-tid, quia sic relationes originis non possent distin-
gui realiter. Quoniam si essentia est fundamentum, ipsa est
indistincta: si relatio, obstat secunda conditio.

Et confirmatur. Quia si una albedo ,esset in duabus su-
perficiebus, illae essent similes.

VIII. Deinde arguitur contra conclusionem ἦ, sic. Aequa-
litas est in Filio ex vi productionis ; et est prima aequalitas,
apud Augustinum, VI de Trinit„ cap. ult.; et est perfectio
simpliciter, apud eundem, de Quantitate Animae, cap. 1x.
Ergo est relatio realis. - Et confirmatur. Quia, secluso omni
intellectu, Filius est realiter aequalis Patri: ergo aliqua ae-
qualitate aequalis: ergo non aequalitate quae est relatio ra-
tionis.

Praeterea, inquit Scotus, si esset inaequalitas inter Pa-
trem et Flium, esset relatio realis: ergo aequalitas est rea-
lis. — Et confirmatur. Invenitur inaequalitas perfecta in re:
ergo et aequalitas. Sed nulla potest esse nisi in divinis per-
sonis: quoniam omnis alia quantitas est imperfecta. Ergo,

IX. Ad evidentiam horum, adverte quod defectus pri-
mae conditionis positae in littera, idest si non est distinctio
realis fundamentorum *‚ infert quod impossibile est funda-
tas relationes esse reales. Quoniam ipsa sunt quae primo
referuntur, sicut albedo primo disgregat: et de eis primo
intelligitur, cum dicitur quod exigitur distinctio extremo-
rum: esse enim aequale primo convenit quanto, et cui-

437

cumque substrato vel coniuncto non convenit nisi ratione
quanti.

Secunda autem conditio non facit relationes non esse
reales: sed facit eas non esse alias a fundamentis. Unde
quaelibet duo correlativa realibus relationibus oppositionIs
opponuntur ad invicem, sed sunt illamet correlativa: seipsa
enirn paternitas opponitur relative filiationi. Et propterea,
si prima conditio non deficeret, aequalitas Filii ad Patrem
esset ipsa filiatio, et Patris ad Filium esset paternitas.

X. Unde ad rationem primam * dicitur, quod antecedens
est sane intelligendum. Potest enim dupliciter intelligi: pri-
mo, ut sonant verba, scilicet quod unitas quantitatis faciat
aequale; alio modo, quod unitas, idest indistinctio quan-
titatis ab alia secundum maius et minus, faciat aequale.
Rursus, aequale potest dupliciter sumi: uno modo, ut si-
gnificat relationem aequalitatis realem; alio modo, ut signi-
ficat aequalitatem indistincte, sive secundum rem sive non.-
Si primo modo sumatur antecedens, verum est de aequali
secundo modo, idest confuse sumpt03 et non de aequali-
tate, idest reali relatione; et ideo ratio nihil valet. - Si se-
cundo modo, antecedens verum est de aequalitate reali: et
est radix positionis nostrae.

Et ex his patet quod secunda ratio male interpretatur
conditiones relationum realium: debent enim extrema rea-
liter distingui secundum fundamenta, si relationes sunt
praeexigentes fundamenta.

Ad tertium autem dicitur dupliciter. Primo, quod re-
lationes originis fundantur super actibus notionalibus. Et
cum dicitur, illi sunt res respectivae: respondetur quod ex
hoc bene sequitur, ergo relationes originis non sunt aliae
relationes ab illis ; et non sequitur, ergo non sunt relatio-
nes reales. - Secundo dicitur, et melius, quod illa conditio
intelligitur de relationibus inexigentibus fundamentum. Sunt
enim relationes duplicis ordinis. Quaedam ferunt secum
non solum fundamenta, sed etiam supposita: et hae sunt re-
lationes originis, quas diximus ⁸ constituere hypostases, etc.
Quaedam vero non ferunt, sed supponunt fundamenta et
hypostases: et tales sunt aequalitas et similitudo. Et ideo
illae reales, istae non. - Et per hoc patet solutio rationum
Scoti in Quodlibetis. Procedunt enim ex hoc, quod essentia
est fundamentum relationum originis: quod non est verum,
proprie loquendo.

Ad confirmationem vero de albedine, negatur quodibi
esset similitudo, pro relatione reali: nisi forte ratione diver-
sarum partium ipsius albedinis extensae, quod est extra
propositum.

XI. Ad ea vero quae primo contra conclusionem obii-
ciuntur *, unica est responsio, quod Filius est, secluso omni
intellectu, vere et realiter aequalis Patri quoad unitatem
essentiae et distinctionem personarum, et quoad relativam
appellationem fundamentaliter: haec enim habet ex vi ge-
nerationis. Et sic est prima aequalitas; et non per realitatem
additae relationis. Sicut etiam Filius est idem sibi ipsi rea-
lissime, secluso omni intellectu, et hoc habet a Patre, etc.;
et tamen non sequitur, ergo relatio identitatis sibi est rea-
lis; est enim idern sibi identitate fundamentaliter. Et ita
Filius aequalis aequalitate fundamentaliter sumpta. Haec
enim instantia manifestat vitium obiectionum. - Nec est ve-
rum quod aequalitas, formaliter sumpta, sit perfectio sim-
pliciter. Nec Augustinus hoc dicit, quamvis dicat quod
aequalitatem inaequalitati iure praeponis. Album enim nigro
iure praepones, et tamen neutrum est perfectio simpliciter.
Scito tamen veritatem, quod aequale, non quoad relatio-
nem, sed quoad fundamentum, praeponitur inaequali, quia
unum praeponitur multo, et sicut unum praeponitur multo:
unum autem perfectionem simpliciter non dicit, nisi ens de-
nominatum unum sit perfectio simpliciter. Et propterea ae-
quale a genere perfectionum simpliciter est valde remotum.

Nec realitas inaequalitatis, si esset in divinis, infert rea-
litatem aequalitatis. Quoniam ina habet duas quantitates
numero distinctas, maiorem scilicet et minorem: haec autem
unam tantum de facto habet. — De perfectione autem ae-
qualitatis dupliciter contingit loqui: scilicet absolute, et ut
realis relatio. Et utroque modo concedo quod invenitur in
re perfecta aequalitas: sed primo modo sumpta, in divinis;

” Cf. num. vu.

⁸ Qu. ιι, art. 4,
Comment- num.
vm.

· Cf. num. vm.

