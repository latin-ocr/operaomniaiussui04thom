emin-*5 π

 

⁴ ct. nun. ι.

,ΙΠ »Ti

⁶ Qnoat. Vffl,
,gibi-t„ dist.
m, qu. 1, ut. 1.

· ef. unm. xm.
5 · Cf. num. xvn.

QUAESTIO XXIII, ARTICULUS V

tione est aliquid extra totum reprobationis effectum, scilicet
culpa: non sic autem est in praedestinato, in quo toturn
ordinans ipsum in vitam aeternam , est praedestinationis
effectus. ·

Et ex hoc apparet error solutionis allatae. Videtur enim
quod iste idem fecit iudicium de gratia gratum faciente, de
qua loquitur Augustinus, et de qua verificatur quod bonus
usus liberi arbitrii aliquo modo est a nobis, quo non est
a gratia; et de gratia praedestinationis, idest gratuita prae-
destinatione; cum tamen distent plus quam caelum et terra.
Quoniam sub ista cadunt non solum actus caritatis, sed
omnes eorum modi, et gratuita auxilia, et breviter, ut in
littera dicitur, omne ordinans praedestinatum in vitam ae-

ternam. Et sic, cum bonus usus liberi arbitrii, prout est„

a nobis, sit unum de his quibus ordinamur in vitam ae-
ternam (quia ordinamur ut, libere cooperando bene, illam
consequamur); sequitur quod non solum ipse bonus usus
liberi arbitrii, sed etiam modus quo est a nobis, cadat sub
praedestinatione; quamvis non cadat sub gratia 'gratum
faciente. Et sic, cum in littera dicitur non esse distinctum
quod est a libero arbitrio et praedestinatione, intelligendum
est noncsolum' quoad ipsum actum, sed etiam quoad omnem
modum eius: ac per hoc, de omnimoda distinctione in-
terpretandum est. - Et sic sit finis opinionum.

VI. Quoad tertium *, respondet quaesito cum distin-

’ ctione, tribus conclusionibus. Distinctio est: Effectus prae-

destinationis potest sumi dupliciter: scilicet in communi,
vel—in particulari. Et non intendit de communitate et sin-
gularitate secundum praedicationem, sed secundum totali-
tatem et partitionem: ita quod per commune intendit prae-
destinationis totum effectum, sive in omnibus, sive in aliquo
uno praedestinato; per particulare vero intendit partem
aliquam totius effectus praedestinationis, in aliquo uno prae-
destinato particulari, sive etiam in omnibus in communi;
hoc enim nihiL refert ad propositum.

- Prima ergo conclusio est: Effectus particulares praede-
stinationis nihil prohibet habere causam, sic quod alter al-
terius sit causa, et e converso. - Declaratur: quia posterior
est finis prioris: et prior velut materia posterioris, ut rne-
ritum praemii, etc.

Secunda vero conclusio est: Totus effectus praedesti-
nationis nullam habet causam ex parte nostra. - Probatur:
quia totum in nobis nos ordinans in vitam aeternam, est
praedestinationis effectus: quia etiam ipsa praeparatio, iuxta
illud: converte nos, Domine, ad te, et convertemur.

Tertia autem conclusio est: Totus effectus praedestina-

tionis habet pro causa divinam bonitatem. - Probatur: quia
ipsa est et ultimus illius finis, et eiusdem prima ratio, tan-
quam primum movens voluntatem divinam ad praedesti-
nandum. · .
· V11. Responsio ad tertium, quoniam multa continet,
et singula fere verba impugnata sunt ab Henrico ³* et
Aureolo *, distincte tractanda ac examinanda est. Tria igitur
in hac responsione facit: primo, causam reprobationis et
praedestinationis in communi assignat; secundo, causam
earundem in singulari, ibi: Sed quare hos elegit *; tertio,
directe respondet argumento, ibi: Neque tamen etc. *.

VIII. Quoad primum, intendit hanc conclusionem: Deus
homines quosdam reprobat, et quosdam praedestinat, ut
bonitas sua repraesentetur et per modum misericordiae
parcitivae, et per modum iustitiae punitivae. Probatque
hanc dupliciter: primo, ratione; secundo, auctoritate Apo-
stoli, ad Rom. 1x, et ad Tim. II.

Ratio sumitur ex *proportionali similitudine universi, et
generis humani in ordine ad vitam aeternam. Et consistit
in hoc, quod, quemadmodum bonitas divina est causa fi-
nalis perfectionis universi, et sic ex ea habetur ratio diver-
sitatis graduum rerum secundum summum et infimum, et
permissionis malorum ita ex eadem habetur ratio diverso-
rum graduum in genere humano, secundum misericordiam
parcendo, et secundum iustitiam puniendo. — Et declaratur
assumptum. Quia bonitas divina est finis omnium ut re-
praesentabilis per ea; et cum sit una et simplex, nec aliqua
creatura ad eius simplicitatem pertingere possit, oportet ut
diversis rebus repraesentetur. Et consequenter, si universum

279

perfecte, infra latitudinem tamen creaturae, debet illam re-
praesentare, oportet ex omnibus constare gradibus ab imo
usque ad summum. Et si haec debent conservari, multa
oportet mala permittere, ut superius declaratum fuit.

IX. Circa hanc rationem, quatuor occurrunt impugnata.
Primum est proportio inter genus humanum et universum.
Arguit enim hoc Henricus, dicens debuisse fieri proportio-
nem inter universam creaturam rationalem et universum.
Salvatur namque repraesentatio divinae bonitatis in iustitia
punitiva respectu daemonum: et sic ratio in hominibus
nihil valet.

Secundum est proportio inter gradus universi et gradus
hominurn. Non est, inquit Henricus, par de eis ratio: quo-
niam omnes species universi sunt de perfectione per se uni-
versi ; non autem omnes species actuum moralium. - Quod
probatur: quia nullus defectus sive culpae sive poenae,
pertinet per se ad perfectionem universi; constat autem
multos actus morales, ut mendacium, furtum, et his similia,
mali culpae esse species.

Tertium est applicatio iustitiae ad reprobos. Salvatur
enim iustitia, inquit Aureolus in praedestinatis: iuxta mud
Apostoli *: quam reddet mihi Dominus in illa die, iustus
iudex.

Quartum est causalitas finalis attributa iustitiae puniti-
vae, respectu reprobationis in communi. Contra hoc enim
arguit uterque. Henricus quidem, quia non videtur ratio-
nabile ut Deus fieri peccata permittat, ut ea postmodum
puniat. Imo in hominibus videmus quod qui permittit ali—
quem peccare, si posset eum prohibere vel impedire, peccat.
Non igitur hoc attribuendum est Deo. - Et confirmat hoc
Aureolus. Quia non sunt facienda mala, ut veniant bona:
sed reprobatio absque omni demerito, est mala: erg'o non
est a Deo facienda propter hoc solum, ut appareat in sua
iustitia bonitas. - Praeterea, inquit Aureolus, iustitia pu-
nitiva non est per se intenta, sed tantum ex suppositione
culpae punibilis. Ergo ipsa non est principalis causa repro-
bationis, sed peccatum prius ipsa. Et rursus: ergo nulla
necessitas est ut aliquid fiat in universo, ad hoc ut iustitia
punitiva elucescat.

X. Ad primum horum dicendum est quod, licet potuisset
tota creatura rationalis poni ut universum, rationabiliter
tamen Auctor genus humanum posuit: non quia duo uni-
versa constituant homines et angeli: sed quoniam de facto
constat quosdam hominum reprobari et quosdam praede-
stinari, tanquam ipsum genus humanum cuiusdam universi
ex tot gradibus constantis rationem habeat. Et quod haec
sit me‘ns litterae, insinuant illa verba: Si igitur considere-
mus totum genus humanum, ut totam rerum universita-
tem. Ex nota siquidem conditionali innuit quod non tam ex
vi rationis, quam ex facto poportionalitatem hanc exercebat.

Ad secundum dicitur, quod arguens forte somnians hoc
obiecit huic litterae: nusquam enim reperitur talis pro-
portio facta.

Ad tertium vero dicitur dupliciter. Primo, quod non ex
relucentia iustitiae, sed iustitiae talis, reprobationem littera
infert. Talis autem non salvatur in praedestinatis — Secundo
dicitur, quod etiam ex ratione iustitiae potest inferri re-
probatio. Quoniam iustitia proprie dicitur opus in quo
maxime ipsa relucet, et minus misericordia: sicut e con-
verso misericordia absolute dicitur, ubi quasi totum ipsius
est, parvum relinquens locum iustitiae. Et sic, licet in prae-
destinatis aliquid iustitiae salvetur, ut abundantia tamen
eius reluceat, reprobatio fit.

XI. Ad quartum, ut bene intelligatur responsio, et
s. Thomae doctrina, praelibare oportet quod in reproba-
tione sunt tria: permissio peccati, ipsum peccatum, et
aeterna punitio, Nec haec tria sunt effectus reprobationis
divinae, quemadmodum omne ordinans in vitam aeternam
erat effectus praedestinationis *. Propter quod non possumus
hic recte dicere, totum effectum reprobationis vel partem,
ut distinximus '¹‘ de effectu praedestinationis: sed debemus,
cautius loquendo, dicere, totum quod est in reprobatione,
vel, id quod est in ea ex virtute reprobantis. Et tunc scito
quod, apud divum Thomam, ut patet super tx cap. Episto-
lae ad Rom. ἕ, diversa est sententia de causa praedestina-

{311 Tim„ cap. iv,

· Cf. num. v.

⁸* cf. num. vi.

⁶ Lect. rr.

