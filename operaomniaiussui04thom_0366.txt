348 QUAESTIO XXXI, ARTICULUS IV

Distinctio est. Ly solus dupliciter: categorematice, et
sic est falsa, quia ponit Patrem solitarium; syncategorema-
tice, et tunc dupliciter. Vel excludit a forma subiecti: et
sic vera et impropria; vera quidem, auctoritate Augustini;
impropria autem, quia non nisi cum implicito subintellecto.
Vel a consortio praedicati, et hoc dupliciter: scilicet vel
masculine, et sic falsa et propria ; vel neutraliter, et sic
vera et impropria. Et probantur ambae, quoad proprie et

improprie, quia solus proprie respicit subiectum, magisque
excludit alium quam aliud: quoad veritatem vero et fal-
sitatem, quia Filius, et similiter Spiritus Sanctus, est alius
a Patre, et non aliud; creatum enim oportet esse quod
est aliud.

Corollarium autem est, quod huiusmodi propositio-
nes impropriae non sunt extendendae, sed pie expo-
nendae.

 

