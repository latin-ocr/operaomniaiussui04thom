dearticulatio quaestionum, turn vero sic proprius in singulis earum argumentandi modus,
ut in hoc scribendi genere facile princeps, ubi nulla iudicem turbet invidia, censeatur.
Iam vero ne quis in ,tam magno acervo rerum suspicari possit connixisse Auctorem
falsumque esse, naturam quodammodo ipsam suae indicem veritatis testemque habet.
Nam si, ut Aristoteles ipse ait, illi sunt apti rerum coniicere veritatem, qui possunt in
utramque partem dubitando disquirere, quis iam dubitet Aquinatem nostrum procul
a veritate non recessisse, qui, propositis tot millibus quaestionum de humanis divinisque
rebus, theoricisque illis ac practicis, proprias semper in singulis ad utramque partem
dubitationes adducit? μ

Nostrae vero huius susceptae expositionis hinc exorta ratio est, quia formalis sermo
Doctoris nostri magnam recondit sensuum altitudinem, cum tamen verborum collocatio
ac delectus, perplexi nihil habens, prima fronte lectorem videatur allicere, ac facilitatem
sensuum polliceri. Verum multo aliter evenire sibi lector intelligit atque ab initio exi-
stimarat: repetita enim lectio Auctoris huius videtur augere potius quam decerpere sensus
percipiendi difficultatem. Quodque ad hanc primam pertinet Summae partem, hinc sa-
cile opinor eius eminentiam constare posse, quod eximii Thomis'tarum, vicies eam vel
saepius repetentes, semper in ea se novi aliquid percepisse affirmant: ut iam mirari
minus oporteat, cum prima haec pars tot experta sit hominum iudicia quot habet et
verba, tam multis illam oppugnationibus lacessitam fuisse. Theologi namque complures,
neque adeo contemnendi, magnum sibi nomen ingenii ac doctrinae facturos hinc se esse
putaverunt, si, veluti munitissimas arces fortissimi duces solent, ita illi partem hanc
primam suis machinationibus oppugnarent. Ioannes vero Scotus egregia praeter ceteros
in hac re laboravit subtilitate et copia, quippe qui singula prope huius partis verba la-
befactare contendat. Ratione igitur habita et insitae difficultatis et oppugnationis illatae,
non simplici quadam expositione sum usus, ut, sine ulla controversia, ea dumtaxat attu-
lerim quae ad verum sancti Thomae intellectum pertinere putaverim; sed ubi locus
et res ipsa postulare visi sunt, quaestiones ipse nonnullas dubitando attuli, et contra
oppugnatores, Scotumque praecipue, tueri veritatem contendi; arduum sane opus la·
boriosumque aggressus, quantum vero feliciter, aliorum sit iudicium. Ego certe non
ita sum prorsus oblitus mei, ut ad expositi operis dignitatem parem me putem operam
attulisse; cum tamen pio saltem consilio quam plurimos possem studiosos homines
adiuvandi, diligentiaque ad honorem Dei impensa, conscientiae penitus satisfecisse me
sciam. .

Debetur autem tibi, Pater Amplissime, nostra haec expositio, non eo solum no·
mine quo ceterorum quoque nostrorum Fratrum lucubrationes tibi debentur, propterea
quod e specula susceptae Protectionis universo Ordini Praedicatorum faves et consulis;
sed etiam ampliori quadam capaciorique ratione. Quandoquidem in isto sublimi cardine
constitutus, exemplum praebes Christianis principibus imitandum, piae magnificentiae,
religionis, integritatiS‚ et in agendis rebus solertis ac diligentis industriae; quodque
temporibus nostris praeclarum Dei est munus, perpetuo castitatis tenore, pontificiique
iuris doctrina, sacrosancti Collegii venerandus es Pater, saeculique nostri decus haberis,
et lucerna super candelabrum collocata, quae luceat omnibus qui in domo sunt. Hinc
et totius Christianae religionis ordines, studiorumque cultores, patrem te ac censorem
habituri sunt, cuius in iudicio et benevolentia conquiescant.

Venio nunc ad meipsum, qui paterna caritate semper abs te dilectus, beneficiis
auctus, dignitatibusque ornatus, ingrati animi vitio iure damnandus sim, si alii quam
tibi hos quoque studiorum meorum fructus detulerim, cui minora etiarn dedicavi: prae-
sertim cum tu me ad hanc cudendam expositionem adhortatus maxime fueris, vixque
dum bene absolutam, publicari non solum saepe petieris, verum etiam flagitaveris. Cape
igitur munus hoc nostrum benigna fronte, meaeque fidei atque observantiae erga te
pignus hoc monumentumque agnosce. In aevum vale.

*Qu-*w* ,-

